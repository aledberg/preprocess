                                                         Datum               Diarienummer           1 (2)
                                                         2024-03-14          00417/2024



                                                                 Socialdepartementet
                                                                 s.remissvar@regeringskansliet.se




Yttrande över ”Vi kan bättre! Kunskapsbaserad
narkotikapolitik med liv och hälsa i fokus” (SOU 2023:62)
(S2024/00085)


Tandvårds- och läkemedelsförmånsverket (TLV) har beretts möjlighet att lämna synpunkter
på remiss ”Vi kan bättre! Kunskapsbaserad narkotikapolitik med liv och hälsa i fokus”.
Sammanfattningsvis tillstyrker TLV förslaget att ge TLV i uppdrag att utreda hur små
förpackningar av narkotikaklassade läkemedel kan tillgängliggöras inom
läkemedelsförmånerna. TLV vill dock framhålla att myndigheten måste garanteras
nödvändiga medel för att kunna utreda detta.

TLV har utifrån myndighetens ansvarsområde följande synpunkter.

TLV delar utredningens konstaterande att TLV:s regelverk för prisjämförelser mellan
förpackningsstorlekar kan medföra att det är svårt att få in små förpackningar i
läkemedelsförmånerna. TLV är därför positiva till att, enligt förslaget, få i uppdrag att utreda
hur små förpackningar av narkotikaklassade läkemedel kan tillgängliggöras inom
läkemedelsförmånerna. TLV vill framhålla att myndigheten måste garanteras nödvändiga
medel för att tillgodose sitt behov av arbetskraft för att utföra uppdraget. Enligt TLV:s
beräkning behöver myndigheten cirka 1,5 arbetskraft per år i två år, motsvararande 2
miljoner kronor per år.

Utredningen föreslår att läkemedelsassisterad behandling vid opioidberoende (LARO) ska
ingå i ett nationellt program för att minska narkotika- och läkemedelsorsakade förgiftningar.
De bedömer att TLV, bland andra relevanta aktörer, noggrant bör följa utvecklingen inom
området och bidra till en säker och ändamålsenlig styrning vad gäller rekommendation och
subvention av beredningsform i LARO. TLV vill förtydliga att myndigheten inte bedriver
tillsyn på förskrivarnivå. TLV granskar kontinuerligt de läkemedel som ingår i
högkostnadsskyddet, för att se till att användning av de läkemedel som subventioneras av
samhället är kostnadseffektiva. Omprövningar sker enligt de regler som finns beskrivna i
lagen om läkemedelsförmåner. TLV prioriterar att ompröva subvention för läkemedel där vi
bedömer att det finns störst anledning att ifrågasätta om användningen är ändamålsenlig och
kostnadseffektiv.

Utredningen föreslår en ny lag för hantering av opioid-antagonister utanför hälso-och
sjukvårdslagen. De föreslår att opioid-antagonister ska vara kostnadsfria för mottagaren och
utan kostnad för de verksamheter som tillhandahåller opioid-antagonister. TLV är positivt
till förslaget eftersom kostnadsfria opioid-antagonister kan medföra att de i behov av opioid-
antagonister med större sannolikhet hämtar ut läkemedlen.

TANDVÅRDS- OCH LÄKEMEDELSFÖRMÅNSVERKET

Box 22520 [Fleminggatan 14], 104 22 Stockholm

Telefon: 08 568 420 50, registrator@tlv.se, www.tlv.se

Org. nr 202100-5364
                                                                                              2 (2)




Beslut om detta yttrande har fattats av generaldirektören Agneta Karlsson. Föredragande har
varit samordnare Ellen Wolff. I den slutliga handläggningen har även medicinsk utredare
Nicoletta Schintu deltagit, avdelningschef Stefan Karlsson och avdelningschef Cecilia
Frostegård.




Agneta Karlsson


                                                          Ellen Wolff
