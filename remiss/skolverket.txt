                                                                           Yttrande
                                                                        2024-04-12
                                                                       Dnr 2024:305



Regeringen
Socialdepartementet
103 33 Stockholm




Yttrande Vi kan bättre! Kunskapsbaserad
narkotikapolitik med liv och hälsa i fokus
(SOU 2023:62)
Dnr S2024/00085

Skolverket kommenterar i yttrandet endast de förslag som berör myndigheten och
skolväsendet. Det betyder att Skolverket varken instämmer eller motsätter sig
övriga förslag men kommenterar de förslag som kan komma att påverka
skolväsendet eller Skolverket som myndighet.


Sammanfattning
Skolverket anser att det är angeläget att satsa på förebyggande och
hälsofrämjande arbete och vill särskilt lyfta vikten av en väl fungerande,
kontinuerlig och likvärdig skolgång för alla elever. I ett livslångt perspektiv är en
positiv upplevelse av skolgången och att nå utbildningens mål en viktig potentiell
hälsoresurs. Skolverket instämmer i de förslag och bedömningar som utredaren
föreslagit, som kan komma att påverka myndigheten och skolväsendet, med vissa
tydliggörande synpunkter.

Skolverket vill lyfta att det kunskapsstöd som tas fram behöver utgå från skolans
uppdrag, roll och ansvar. Kunskapsstödet bör skapa ett långsiktigt och hållbart
förebyggande arbete som stärker synergieffekter mellan närliggande
preventionsområden, som till exempel narkotikaförebyggande arbete och psykisk
hälsa. Vikten av samverkan mellan myndigheter och verksamheter behöver också
tydliggöras.

Skolverket ställer sig positiv till att bidra i ett uppdrag där Folkhälsomyndigheten
ansvarar för att ta fram informations- och stödmaterial med utgångspunkt i läro-,
kurs- och ämnesplaner. Skolverket kan stödja skolan att ta fram riktlinjer och
handlingsplaner för det narkotikaförebyggande arbetet. Skolverkets stöd behöver
vara flexibelt så att det kan användas utifrån den lokala kontext som finns för
skolan, rektorn och huvudmannen. Däremot anser Skolverket att det inte finns
behov av att ta fram en vägledning. Skolverket ser inte heller behov av ett nytt



Postadress: Box 4002, 171 04 Solna
Besöksadress: Svetsarvägen 16
Telefon: 08-527 332 00 (växeln)
www.skolverket.se                                                                1 (5)
Skolverket                                                                 Yttrande
                                                                      Dnr 2024:305



uppdrag för att ta fram stöd för skolans hälsofrämjande och
narkotikaförebyggande arbete.

Skolverket instämmer i att ett program för att förebygga narkotikaanvändning kan
tas fram, men anser att det programmet skulle kunna omhändertas inom ramen för
det nationella hälsoprogrammet.

Skolverket instämmer i bedömningen att skadligt bruk eller beroende kan
förebyggas genom tidig identifiering och stöd vid adhd. Skolverket anser dock att
förskolan och skolan inte bör vara den aktör som utses att identifiera fler individer
med adhd.


Skolverkets synpunkter
Yttrandet följer dispositionen i utredningen.

14.3 Folkhälsomyndigheten ska få i uppdrag att ta fram
kunskapsstöd i syfte att höja kvaliteten i förebyggande arbete
Skolverket instämmer i både förslag och bedömning.

Skolverket vill lyfta att det kunskapsstöd som tas fram behöver utgå från skolans
uppdrag, roll och ansvar för att kunna användas i skolan. Kunskapsstödet bör
skapa ett långsiktigt och hållbart förebyggande arbete som stärker synergieffekter
mellan närliggande preventionsområden som till exempel narkotikaförebyggande
arbete och psykisk hälsa. Barn och unga i risk för ogynnsam utveckling kan ha
flera riskfaktorer i livet som kan kopplas till missbruk, psykisk ohälsa med mera.

Skolverket vill samtidigt tydliggöra vikten av att ett kunskapsstöd för skolan tar
sin utgångspunkt i skolans hälsofrämjande och förebyggande arbete. Skolverket
anser vidare att det är nödvändigt att skolhuvudmän vid användning av dessa stöd
ges möjlighet att utgå från den lokala kontextens betydelse och en helhetssyn på
elevers behov.


14.4 Satsningarna på att stärka strukturen för samverkan om
tidiga insatser bör fortsätta
Skolverket instämmer i bedömningen.

Skolverket vill betona vikten av samverkan i det förebyggande arbetet. Skollagens
skrivningar om elevhälsa beskriver bland annat att elevhälsan vid behov ska
samverka med hälso- och sjukvården och socialtjänsten. 1 Skolverket fortsätter att
tillsammans med Socialstyrelsen arbeta med spridningen av resultat från tidiga
och samordnade insatser, TSI. 2


1 2 kap. 25 § skollagen (2010:800)

2 https://www.skolverket.se/publikationer?id=12290




                                                                                2 (5)
Skolverket                                                                              Yttrande
                                                                                   Dnr 2024:305



14.5.2 Skolverket bör få i uppdrag att ta fram stöd för skolans
hälsofrämjande och narkotikaförebyggande arbete

Skolverket instämmer i bedömningen att det finns behov av stöd för det
hälsofrämjande och narkotikaförebyggande arbetet. Ett arbete med att
tillhandahålla sådant stöd finns på Skolverket varför ett nytt uppdrag inte behövs.

Skolverket ser heller inte behov av att en vägledning tas fram i samverkan med
Folkhälsomyndigheten. Framtagandet av riktlinjer och handlingsplaner för det
narkotikaförebyggande arbetet kan stödjas av Skolverket men behöver utformas
och beslutas av rektor och huvudman. Skolverkets stöd behöver vara flexibelt så
att det kan användas utifrån den lokala kontext som finns för skolan.

Skolverket vill lyfta att skolans arbete om riskerna med tobak, alkohol och andra
droger är ett pågående arbete utifrån skolans hälsofrämjande och förebyggande
uppdrag och regleras på flera sätt i skollagen och läroplanerna samt ämnes- och
kursplanerna. 3 Läroplanen anger att skolans verksamhet måste utvecklas så att
den svarar mot de nationella målen. Huvudmannen har ett givet ansvar för att så
sker. 4

14.5.7 Förebyggande insatser riktade till sårbara grupper och
individer kan ge effekt på flera olika problem, däribland
narkotika

Skolverket instämmer i bedömningen.

Skolverket anser att det är angeläget att satsa på förebyggande arbete och vill
särskilt lyfta vikten av en väl fungerande, kontinuerlig och likvärdig skolgång för
alla elever. I ett livslångt perspektiv är en positiv upplevelse av skolgången och
att nå utbildningens mål en viktig potentiell hälsoresurs. 5 Skolverket framhåller
att skolväsendet bidrar i det förebyggande arbetet med utgångspunkt i det som
finns formulerat i skolförfattningar.

14.6 Folkhälsomyndigheten ska få i uppdrag att förmedla
kunskap om narkotika och hälsoeffekter

Skolverket instämmer i förslaget men för skolans personal behöver kunskap om
narkotika och hälsoeffekter utgå från skolans uppdrag, roll och ansvar.

Skolverket ställer sig positiv till att bidra i ett uppdrag där en annan myndighet
ansvarar för att ta fram informations- och stödmaterial som kan användas av


3 Förordningen (SKOLFS 2010:37) om läroplan för grundskolan, förskoleklassen och fritidshemmet

4 https://www.skolverket.se/skolutveckling/nationellt-kvalitetssystem-och-

kvalitetsdialoger/nationellt-kvalitetssystem
5 https://www.skolverket.se/publikationsserier/forskning-for-skolan/2019/halsa-for-larande---

larande-for-halsa




                                                                                                3 (5)
Skolverket                                                                             Yttrande
                                                                                  Dnr 2024:305



skolpersonal. I läro-, kurs- och ämnesplaner framgår skolväsendets uppdrag om
att förmedla kunskap om risker med narkotika och dess hälsoeffekter. Skolan ska
ansvara för att varje elev efter genomgången grundskola har fått kunskaper om
och förståelse för den egna livsstilens betydelse för hälsan, miljön och samhället.
6



15.1 Regeringen ska anta ett särskilt program för att förebygga
narkotikaanvändning hos barn och unga

Skolverket instämmer i förslaget.

Skolverket anser däremot att programmet skulle kunna omhändertas inom ramen
för det nationella hälsoprogrammet. Det narkotikaförebyggande arbetet behöver
ingå som en del i ett generellt hälsofrämjande och förebyggande arbete för
skolväsendet. I arbetet med det nationella hälsoprogrammet finns också stora
möjligheter till samverkan mellan olika myndigheters ansvar och uppdrag för att
förebygga narkotikaanvändning hos barn och unga.

16.10.2 Skadligt bruk eller beroende kan förebyggas genom
tidig identifiering och stöd vid adhd

Skolverket instämmer i bedömningen.

Skolverket anser dock att förskolan och skolan inte bör vara den aktör som utses
att identifiera fler individer med adhd. I förstudien till ett nationellt hälsoprogram
bedömde Socialstyrelsen och Skolverket att det i nuläget inte är möjligt att
motivera en screening av varken psykisk ohälsa eller psykiatriska tillstånd inom
ramen för elevhälsans arbete. 7 Diagnoser är inte en förutsättning för att få stöd i
förskolan och skolan. Skolans ansvar är att upptäcka, utreda och åtgärda behov av
stöd för att ge barn och elever förutsättningar att nå utbildningens mål. 8 Skolans
personal är vidare skyldiga att anmäla oro för barn till socialtjänsten och vid
förekommande fall även överväga polisanmälan. 9

På Skolverkets vägnar



Tommy Lagergren
Avdelningschef




6 SKOLFS 2010:37

7 https://www.socialstyrelsen.se/globalassets/sharepoint-dokument/artikelkatalog/ovrigt/2022-10-

8175.pdf
8 Skollagen (2010:800)

9 14 kap 1 § socialtjänstlagen (2001:453)




                                                                                             4 (5)
Skolverket                                                              Yttrande
                                                                   Dnr 2024:305



                                        Louise Boudin
                                        Undervisningsråd



Handlingen är beslutad i Skolverkets
elektroniska ärende- och
dokumenthanteringssystem av:
Tommy Lagergren (avdelningschef) den
2024-04-15.


I ärendets slutliga handläggning har även undervisningsråd Åsa Nilsson, och
tillförordnad enhetschef Maria Granander Andersson deltagit.




                                                                              5 (5)
