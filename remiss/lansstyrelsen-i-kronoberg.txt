                                                                    Remiss                                         1 (6)

                                                                    Datum                             Diarienummer
                                                                    2024-04-17                        706-424-2024




                  Yttrande gällande Vi kan bättre! Kunskapsbaserad
                  narkotikapolitik med liv och hälsa i fokus (SOU
                  2023:62)

                  Beslut
                  Länsstyrelsen i Kronobergs län (fortsättningsvis Länsstyrelsen)
                  ställer sig övervägande positiv till utredningens förslag och
                  bedömningar. Länsstyrelsen motsätter sig dock förslaget som det
                  uttrycks i utredningen om ett nytt övergripande mål för
                  narkotikapolitiken.


                  Beskrivning av ärendet
                  Länsstyrelsen har valt att besvara remissen utifrån de förslag och
                  bedömningar vi ser ligger närmast arbetet som bedrivs inom ANDTS
                  på Länsstyrelsen.


                  Motivering till beslutet
                  Nedan följer Länsstyrelsens kommentarer på valda delar av förslag
                  och bedömningar i remissen. Kommentarerna följer dispositionen i
                  utredningen.


                  14. Förslag för att stärka förutsättningarna för
                  narkotikaförebyggande arbete

                  14.2. Kommunerna bör i ökad grad samordna det förebyggande
                  arbetet mellan olika sektorer
                  Länsstyrelsen instämmer med bedömningen och ser behov av
                  samordning och samverkan mellan preventionsområden för att ta
                  vara på ANDTS- kunskap. Det är även av vikt att det
                  narkotikaförebyggande arbetet vävs in i strukturen för det
                  brottsförebyggande arbetet. Genom en kommunal samordning för
                  frågorna kan det regionala stödet från Länsstyrelsen lättare
                  tillgodoses genom att det finns kontaktpersoner och befintliga
                  plattformar för arbetet.




Postadress:   351 86 Växjö   Telefon: 010-223 70 00       E-post: kronoberg@lansstyrelsen.se   Webb: lansstyrelsen.se/kronoberg
                                      www.lansstyrelsen.se/kronoberg/personuppgifter
Länsstyrelsen I Kronobergs län                          Remiss                                   2 (6)

                                                        2024-04-17                    706-424-2024
                                                                                      706-424-2024


               14.3.2 Ett nationellt stöd för förvaltning av metoder och
               arbetssätt bör testas
               Länsstyrelsen ser positivt till ett sådant stöd då det skulle öka
               förutsättningarna för en mer jämlik tillgång till och användning av
               kunskapsbaserade metoder för kommuner. En del i Länsstyrelsens
               uppdrag är att vara ett kunskapsstöd för kommuner i det
               narkotikaförebyggande arbetet och kommunerna efterfrågar
               metoder och arbetssätt som är utvärderade för att kunna arbeta
               utifrån evidensbaserad prevention. För att Länsstyrelsen ska kunna
               ge ett gott regionalt stöd behövs ett nationellt stöd genom
               förvaltning av metoder.


               14.5.1 Föräldrastöd bör göras tillgängligt för fler föräldrar
               Länsstyrelsen håller med i bedömningen men ser att det för en ökad
               tillgänglighet och jämnare fördelning av föräldrastödet finns behov
               av samordning kring det universella föräldraskapsstödet.
               Föräldrarelationer är en av de viktigaste skyddsfaktorerna för ett
               barn och genom att arbeta preventivt med att stärka dessa har det
               bäring på flera områden inom social hållbarhet. Vikten av
               vårdnadshavares ansvar för barnets uppfostran och utveckling samt
               i att stötta barnen i att få sina rättigheter uppfyllda lyfts även i
               barnkonventionens artikel 5.

               Det finns begränsningar i tillgängligheten av det brottsförebyggande
               föräldraskapsstödsuppdraget som bland annat Kronobergs län har
               och som är riktat mot en del av en kommun utifrån polisens lista
               över utsatta områden. Likväl som det behövs finnas ett arbete på
               selektiv nivå för att nå riskgrupper, behövs det universella arbetet
               som också är grunden i ett preventivt folkhälsoarbete.
               Länsstyrelsens uppdrag föreslås därför återgå till ett universellt
               föräldraskapsstöd som kompletteras med ett brottsförebyggande
               föräldraskapsstödsuppdrag.


               14.5.3 Satsningar på att begränsa tillgängligheten till narkotika
               bör fortsätta
               Kronobergs län är en stor knutpunkt för postförsändelser genom två
               större postterminaler och därmed tydliga arenor att arbeta mot en
               minskad tillgång till narkotika. Länsstyrelsen är positiva till förslaget
               att verka som ett stöd förutsatt att uppdraget har tydliga
               avgränsningar där övriga aktörer har tydliga ansvarsområden för
               samverkan.
Länsstyrelsen I Kronobergs län                         Remiss                                 3 (6)

                                                       2024-04-17                  706-424-2024
                                                                                   706-424-2024


               14.5.4 Folkhälsomyndigheten bör få i uppdrag att följa upp
               arbetet mot narkotikaanvändningen inom nöjesmiljöer
               Länsstyrelsen står bakom bedömningen med medskicket att det i
               uppföljningen av metoden Krogar mot knark särskilt bör ingå en
               utvärdering i vad som är verksamt ur ett småstadsperspektiv, detta
               för att metoden inte endast ska bli gynnsam i storstäder.
               Erfarenheter från Kronobergs län visar på utmaningar i att applicera
               metoden då den initialt togs fram för Stockholm och därmed utgår
               från förutsättningar som finns i större städer och kommuner. I
               mindre län finns det färre krogar och kommunala resurser att
               avsätta för att skapa lokala nätverk, som är en del i metoden. Om
               metoden ska vara användbar över hela landet behöver man därför i
               utvärderingen se på hur den kan anpassas till mindre städer och
               kommuner.


               14.5.7 Förebyggande insatser riktade till sårbara grupper och
               individer kan ge effekt på flera olika problem, däribland
               narkotika
               Länsstyrelsen instämmer med tillägget att ett nationellt stöd för
               förvaltning av metoder och arbetssätt enligt bedömning 14.3.2 skulle
               underlätta för spridning av selektiva metoder för att nå riskgrupper
               och få effekt för den enskilde individen. Utvärdering av
               narkotikaförebyggande metoder och arbetssätt är nödvändigt då det
               i nuläget är bristfälliga, något som bland annat lyfts i den
               kartläggning av narkotikaförebyggande fältarbete som publicerades
               under 2024 av Jönköping universitet i samverkan med bland annat
               Länsstyrelsen. Ytterligare ett medskick till bedömningen är behovet
               av en regional samordning av folkhälsoarbetet, vilket skulle
               underlätta för implementering och samverkan av preventiva
               arbetsmetoder i länen. I bedömningen lyfts Kronobarnsmodellen
               som en arbetsmetod och är ett exempel på hur man arbetar med
               barnet i fokus och skyddsfaktorer för den enskilda.


               14.6 Folkhälsomyndigheten ska få i uppdrag att förmedla
               kunskap om narkotika och hälsoeffekter
               Länsstyrelsen ställer sig positiva till förslaget med betoning på att
               målgruppsanpassa materialet för bäst spridning, samt att dialog bör
               ske med övriga aktörer gällande vilka målgrupper som är i störst
               behov av information.
Länsstyrelsen I Kronobergs län                           Remiss                                   4 (6)

                                                         2024-04-17                    706-424-2024
                                                                                       706-424-2024


               15. Ett särskilt program för att förebygga
               narkotikaanvändning hos barn och unga

               15.3 Länsstyrelserna ska få i uppdrag att stödja kommunerna i
               genomförandet av programmet
               Länsstyrelsen instämmer med medskicket att finansieringen bör öka
               årligen för att det ska finnas tillräckliga medel över att utföra stödet.
               Länsstyrelsernas föreslagna budget på 40 miljoner behöver därmed
               ses över så den ökar för varje år under femårsperioden. De lokala
               resurserna för ANDTS-förebyggande arbete har minskat kraftigt
               vilket medför ett ökat behov av stöd på regional nivå för att stärka
               det lokala arbetet. Det är av stor vikt att kommunerna får utökade
               resurser att arbeta med ANDTS-förebyggande frågor för att det
               föreslagna programmet ska kunna implementeras och ha verkan på
               lokal nivå. Om programmet inte får tillräcklig ekonomiskt stöd för
               genomförandet riskerar det bli ett fokus på narkotikafrågorna under
               femårsperioden, där övrigt arbete inom alkohol, dopning, tobak och
               nikotin samt spel om pengar blir bortprioriterat. Ett uppdrag om
               regional samordning av folkhälsoarbetet i länet skulle även kunna
               bidra till ett bredare förebyggande arbete där alla frågor ingår.

               Till förslaget att vägleda kommuner i lokala behovsanalyser behövs
               ett nationellt stöd att tillgängliggöra lokala indikatorer som en del i
               kartläggningen av den lokala lägesbilden. För att Länsstyrelsen ska
               kunna erbjuda utbildningsinsatser gällande effektiva metoder och
               arbetssätt är det av stor vikt att det finns ett nationellt stöd i form av
               förvaltning av metoder och arbetssätt enligt bedömningen 14.3.2. Vi
               ser positivt på intern samverkan med övriga uppdrag på
               Länsstyrelsen för att stötta kommunerna i det preventiva arbetet.
               För att undvika att de sociala frågorna hamnar i stuprör behöver
               fokus ligga på risk och skyddsfaktorer som berör flera
               preventionsområden. Det är även viktigt med en tydlig nationell
               samordning mellan länsstyrelsens uppdrag som rör barnrätt,
               mänskliga rättigheter, brottsförebyggande arbete samt ANDTS för
               att på bästa sätt kunna stödja kommunerna. Genom den nya
               kommunala lagen om brottsförebyggande arbete har det blivit ett
               ökat fokus på dessa frågor och där behöver ANDTS lyftas in för att
               visa på beröringsområden, samt förhindra att de förebyggande
               insatserna minskar ännu mer.
Länsstyrelsen I Kronobergs län                         Remiss                                  5 (6)

                                                       2024-04-17                   706-424-2024
                                                                                    706-424-2024


               21. Förslag om skadereducering och
               lågtröskelverksamheter

               21.2.2 Målet för narkotikapolitiken kan behöva förändras
               Länsstyrelsen motsätter sig förslaget som det uttrycks i utredningen
               då det inte är förenligt med barnkonventionen där artikel 33 lyder:
               barn ska skyddas från narkotika. För att förslaget ska vara i enlighet
               med barnkonventionen behöver det integrera det förebyggande och
               främjande arbetet som bedrivs, för att skydda barn från olaglig
               användning av narkotika samt tillgodose goda och trygga
               uppväxtvillkor. Vi ser ingen motsättning i att målet om ett samhälle
               fritt från narkotika kan kvarstå samtidigt som skadereducerande
               insatser bedrivs, för att personer med skadligt bruk och beroende
               ska få tillgång till vård och stöd av god kvalité. Det nuvarande målet
               ser vi även stärker nollvisionen mot narkotikadödlighet.


               24. Ett nationellt program för att minska dödsfall till
               följd av narkotika- och läkemedelsförgiftningar

               24.3.1 Regeringen ska anta ett program för att minska antalet
               dödsfall till följd av läkemedels-och narkotikaförgiftningar och
               besluta ett konkret mål för den första femårsperioden
               Länsstyrelsen ser positivt till förslaget då ett nationellt program kan
               konkretisera nollvisionen och ge kraft i arbetet genom en
               målsättning vad gäller minskning av narkotikadödlighet. Ett tillägg
               till förslaget är att i högre utsträckning inkludera ett
               barnrättsperspektiv, både genom skydd av barn och ungas skadliga
               bruk eller beroende samt skydd av barn och unga som anhörig eller
               syskon till brukare av narkotika.


               Kontaktuppgifter
               Välkommen att kontakta Länsstyrelsen för frågor via telefon eller e-
               post. Telefonnummer och e-postadress finns längst ner på första
               sidan. Ange ärendets diarienummer eller ärendebeteckning vid
               kontakt med Länsstyrelsen. Du hittar numret uppe till höger på
               första sidan.
Länsstyrelsen I Kronobergs län                      Remiss                                 6 (6)

                                                    2024-04-17                  706-424-2024
                                                                                706-424-2024


               De som medverkat i beslutet
               Beslutet har fattats av landshövding Maria Arnholm med strateg
               inom ANDTS Elin Fäldt som föredragande. Samråd har skett med
               strateg inom brottsförebyggande arbete Helena Andersson,
               brottsförebyggande föräldraskapsstöd Susanna Karlsson Arnberg
               samt mänskliga rättigheter och barnrätt genom Jaqueline
               Eejkestorm.
