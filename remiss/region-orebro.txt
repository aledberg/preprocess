                                                                                              1 (2)


Tjänsteställe, handläggare                         Sammanträdesdatum Beteckning
Utvecklingsenheten Hälso- och                      2024-04-25        Dnr: 24RS718
sjukvårdsförvaltningen, Ted Rylander
                                                                            Er beteckning:
                                                                            Dnr: S2024/00085
Regeringskansliet, Socialdepartementet
Regeringskansliet
103 33 Stockholm




        Remiss om Narkotikautredningen - Vi kan bättre!
        Kunskapsbaserad narkotikapolitik med liv och hälsa i
        fokus, SOU 2023:62.

        Region Örebro län har getts möjlighet att svara på Socialdepartementets remiss
        om Narkotikautredningen - Vi kan bättre! Kunskapsbaserad narkotikapolitik
        med liv och hälsa i fokus, SOU 2023:62.

        Narkotikautredningen föreslår i sitt slutbetänkande hur en fortsatt restriktiv
        narkotikapolitik kan kombineras med ett effektivt narkotikaförebyggande
        arbete, en god missbruks- och beroendevård som innehåller insatser för
        skademinimering samt insatser för att ingen ska dö till följd av läkemedels-
        och narkotikaförgiftningar. I utredningen finns ett flertal mer specifika
        uppmaningar till regeringen, regionerna och kommunerna.

        Region Örebro län är positivt till utredningen i sin helhet och till den
        skadereducerande och kunskapsbaserade ansats som förmedlas i synnerhet.
        Region Örebro län vill särskilt lyfta det väl genomförda arbetet med kapitel
        16–22, 24 och 27 med områden och förslag som har stor bäring på hälso- och
        sjukvården. Region Örebro län har dock när det gäller några av dessa kapitel
        följande synpunkter på möjliga förbättringar:
        Kapitel 16: Region Örebro län välkomnar förslagen om att styra mot en
        minskad förskrivning av narkotikaklassade läkemedel och en utveckling av
        ändamålsenligt stöd till patienter, men anser att nationella riktlinjer och tydliga
        krav på uppföljning skulle kunna få en större och mer direkt effekt än
        regionala riktlinjer och egna initiativ.

        Kapitel 16: Tillgänglig vård och stöd med god kvalitet behövs inom flera
        områden och förslaget att omtesta och utvärdera digital vård för personer som




                                                                                              Postadress
                                                                                           Regionkansliet
                                                                                       Region Örebro län
                                                                                 Box 1613, 701 16 Örebro
www.regionorebrolan.se                                              E-post: regionen@regionorebrolan.se
                                                                                            2 (2)

använder narkotika samt en nationell stödlinje (kap 19) bör utvecklas och
testas på nationell nivå och spridas till fler målgrupper.
Kapitel 20: Region Örebro län ser positivt på förslaget om en ny lag om
hantering av opioidantagonister utanför hälso- och sjukvården. Det är av
största vikt att förebyggande, skadereducerande och livsuppehållande åtgärder
och metoder får spridning och finns tillgängligt där behovet är som störst.




För Region Örebro län


Behcet Barsom
Ordförande hälso- och sjukvårdsnämnden

                                            Jonas Claesson
                                            Hälso- och sjukvårdsdirektör




                                                                            www.regionorebrolan.se
