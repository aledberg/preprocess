                                                       Remissinstans
                                                       Ockelbo kommun
2024-04




Remissyttrande från Ockelbo kommun
Angående Narkotikautredningen

- Vi kan bättre! Kunskapsbaserad narkotikapolitik med liv och hälsa i fokus




Ockelbo kommuns synpunkter på Narkotikautredningen:

   -   Det som kan konstateras är att utredningen verkligen försöker att
       minska moraliseringen och stigmatiseringen runt personer med
       skadligt bruk och beroende. Viktigt att utgå från alla människors lika
       värde! – och det var verkligen på tiden. Bra med ny inriktning på
       narkotikapolitiken. Vi håller med utredare att det krävs flera insatser
       för att minska stigmat och faktiskt tänka på alla människors lika
       värde!
   -   Vi håller med att det är extra viktigt att såväl
       preventiva/förebyggande åtgärder som stöd, behandling och
       skadereducering är kunskapsbaserade och effektiva vilket
       utredningen föreslår.
   -   Vi tycker också att det är väldigt viktigt att arbetet intensifieras med
       att förskriva naloxon till personer som använder narkotika eller har
       recept på opioidläkemedel utifrån att minska dödlighet och rädda
       liv. Väldigt bra förslag att naloxon ska kunna ges av fler än
       regionen.
   -   Utredningen lyfter fram att tillgången på samordnade verksamheter
       som exempelvis Minimaria-mottagningar måste öka och att även
       ökad kunskap behövs hos BUP och Ungdomsmottagningarna. Det
       borde lagstiftas om det. Det är bra om tillgången på tidiga
       kunskapsbaserade insatser för barn och unga ökar!!




       Ockelbo Kommun, 816 80 Ockelbo  Södra Åsgatan 30 D  0297-555 00  www.ockelbo.se
                                    Nedzad Lujinovic   


                                                                                            1 (2)
-   Bra om det sker en satsning på forskning och utvecklingsarbete
    med tydlig inriktning för kunskapsbaserad vård, stöd och
    skadereducering enligt förslag i utredningen.
-   Bra förslag att det inte är tillräckligt att endast öka tillgången till
    LARO utan att det behöver vara verksamhet av god kvalité där
    även socialt stöd, boende m.m. inkluderas.
-   Det är önskvärt att narkotikautredning hänger ihop med satsningar
    gällande ny socialtjänstlag, samsjuklighetsutredningen och allt som
    är i ”nära vård-anda”, så att det inte finns några oklarheter kring
    ansvarsfrågorna.
-   Ockelbo kommun som en av de minsta kommuner och som klassas
    som glesbygdskommun vill poängtera några viktiga aspekter. När
    det gäller förslagen kring främjande och förebyggande arbete och
    högre grad av delaktighet samt sammanhållna och samordnade
    arbetssätt så är det bra att ta hänsyn till begränsade resurser hos
    små kommuner. För att förebyggande arbetet ska ha effekt och
    vara brett och anpassat för personer med olika grad av
    narkotikaanvändning så krävs samverkan med primärvård och alla
    andra aktörer. Det är inte möjligt att små kommuner har allt som de
    andra större kommuner har när det gäller förebyggande eller
    specialiserade verksamheter enbart för de som har skadligt bruk av
    narkotika. Det är svårt att tillhandahålla en jämlik vård när Sverige
    ser så olika ut. LARO mottagningar, sprututbytesprogram och /eller
    andra insatser finns ofta i större städer och inte i små kommuner.
    Dessa insatser blir då inte tillräckligt tillgängliga på grund av långa
    avstånd för glesbygdens invånare. Är avtalssamverkan med andra
    kommuner den enda vägen eller finns det fler förslag som
    garanterar jämlik vård.

Sammanfattningsvis är förslagen i utredningen bra för de människor
som berörs av förbättringarna. Vi vill dock uppmärksamma att det är
viktigt att samsjuklighetsutredningen färdigställs och blir gällande så att
förslagen i denna utredning kan gå hand i hand med arbetet framöver.




                                                                              2 (2)
