                                                                         Yttrande                                            1 (8)
                                                                         Datum                              Diarienummer
                                                                         2024-04-16                         700-2861-2024




                                                                         Socialdepartementet
                                                                         s.remissvar@regeringskansliet.se



                   Narkotikautredningen - Vi kan bättre!
                   Kunskapsbaserad narkotikapolitik med liv och hälsa
                   i fokus
                   Er beteckning: S2024/00085

                   Länsstyrelsen i Västra Götaland yttrar sig över
                   Narkotikautredningens slutbetänkande Vi kan bättre!
                   Kunskapsbaserad narkotikapolitik med liv och hälsa i fokus (SOU
                   2023:62).


                   Sammanfattning
                   Länsstyrelsen i Västra Götaland (fortsatt Länsstyrelsen) tillstyrker
                   utredningen med vissa kommentarer, med undantag för förslaget
                   om nytt narkotikapolitiskt mål. Länsstyrelsen vill betona att
                   förslagen kräver adekvata resurser.

                   Länsstyrelsen har inga specifika synpunkter på förslag och
                   bedömningar inom området vård och behandling, men understryker
                   vikten av att göra barnkonsekvensanalyser inför besluten. I linje med
                   utredningen anser vi att det är viktigt att konkretisera regeringens
                   nollvision genom ett program som innehåller insatser för att minska
                   förgiftningsdödsfall orsakade av läkemedel och narkotika med ett
                   tidsatt mål.

                   När det gäller förslaget på nytt narkotikapolitiskt mål så anser
                   Länsstyrelsen att det bör kunna inrymma två ambitioner: minskad
                   användning av narkotika samt minskade skador orsakade av
                   narkotika. Länsstyrelsen saknar en analys av vad förslaget skulle
                   innebära för barn och unga och anser att det finns en risk för
                   negativa konsekvenser för denna målgrupp. Vi understryker vikten
                   av att göra en barnkonsekvensanalys inför beslutet.

                   Länsstyrelsen bedömer att de förslag och bedömningar som lämnas
                   inom det förebyggande området sammantaget kan bidra till ett

Postadress: 403 40 Göteborg   Telefon: 010-224 40 00   E-post: vastragotaland@lansstyrelsen.se   Webb: lansstyrelsen.se/vastra-gotaland
Länsstyrelsen Västra Götaland                           Yttrande                               2 (8)
                                                        2024-04-16                700-700-2861-2024


              kunskapsbaserat narkotikaförebyggande arbete som är mer
              likvärdigt i olika delar av landet. Länsstyrelsen ser mycket positivt på
              att anordna utbildningar och erfarenhetsutbyten mellan
              länsstyrelser då det sannolikt bidrar till ökad kvalitet i alla led, från
              nationell till lokal nivå. Förslagen som fokuserar på barn och unga
              överensstämmer till stor del med de behov Länsstyrelsen
              identifierat. Skolan är en viktig arena, där Länsstyrelsen ser att det
              finns behov av tydlighet och stöd i det narkotikaförebyggande
              arbetet. Vi anser också att det finns behov av riktlinjer och stöd
              kring hur information om narkotika kan kommuniceras till olika
              målgrupper, särskilt till unga samt föräldrar.

              Länsstyrelsen anser även att förebyggande arbete mot alkohol,
              dopning, tobak och nikotin samt spel om pengar i högre
              utsträckning bör inkluderas i de föreslagna förebyggande insatserna.
              Det är också viktigt att kunskapsstöd, förvaltning av metoder samt
              förebyggande program utformas så att det underlättar samverkan
              med brottsförebyggande arbete och det breda folkhälsoarbetet.
              Länsstyrelsen vill belysa vikten av att särskilt inkludera metoder
              anpassade för kommuner med lägre befolkningstäthet och med
              mindre resurser. Det behöver även finnas mottagare för stödet och
              resurser för att arbeta med att implementera det förebyggande
              programmet på lokal nivå.


              14 Förslag för att stärka förutsättningarna för
              narkotikaförebyggande arbete

              14.3 Folkhälsomyndigheten ska få i uppdrag att ta fram
              kunskapsstöd i syfte att höja kvaliteten i förebyggande
              arbete
              Länsstyrelsen delar uppfattningen att det finns en otydlighet i hur
              det förebyggande arbetet ska bedrivas och att kommuner därför
              prioriterar olika. Vi ser därför ett stort behov att på nationell nivå
              sammanställa den kunskap som finns om förebyggande arbete och
              att målgruppsanpassa materialet. Det underlättar prioriteringar och
              val av insatser på lokal nivå.

              Länsstyrelsen anser även att förebyggande arbete inom alkohol,
              dopning, tobak och nikotin samt spel om pengar bör inkluderas i ett
              sådant kunskapsstöd. Dessa områden kan till stor del kopplas till
              samma risk- och skyddsfaktorer. Stödet skulle då också anpassas till
              befintliga strukturer på nationell, regional och lokal nivå där arbetet
Länsstyrelsen Västra Götaland                           Yttrande                                3 (8)
                                                        2024-04-16                 700-700-2861-2024


              ofta utgår från den nationella ANDTS-strategin. Lokala samordnare
              har ofta ett ännu bredare uppdrag som även omfattar till exempel
              brottsförebyggande arbete eller hela folkhälsoområdet. Detta är
              också i linje med utredningens bedömning (14.2) om att
              kommunerna i ökad grad bör samordna det förebyggande arbetet
              mellan olika sektorer.

              Vi anser att regionala utbildningar för länsstyrelser blir ett viktigt led
              i att sprida kunskapen från nationell till lokal nivå. Även regelbundet
              erfarenhetsutbyte är viktigt för att stärka länsstyrelsernas roll.
              Länsstyrelsen anser att en samordning av vägledningar och
              kunskapsstöd från nationell nivå underlättar för samordning på
              regional och lokal nivå vilket skapar bättre förutsättningar för
              samverkan.


              14.3.2 Ett nationellt stöd för förvaltning av metoder och
              arbetssätt bör testas
              Länsstyrelsen delar uppfattningen att många kommuner har behov
              av information om vilka metoder som har stöd i forskning och som
              rekommenderas på lokal nivå i en svensk kontext. Vi bedömer att en
              förvaltning av ANDTS-förebyggande metoder i kombination med det
              kunskapsstöd som föreslås under 14.3.1 har potential att bidra till ett
              mer likvärdigt och kunskapsbaserat arbetssätt i landets kommuner.
              Länsstyrelsen anser att den aktör som får samordningsansvaret även
              bör få i uppdrag att sprida erfarenheter från pilotsatsningen samt
              finnas tillgänglig vid behov av stöd. Länsstyrelsen vill också
              understryka vikten av att inkludera metoder som är anpassade till
              kommuner med lägre befolkningstäthet och med mindre resurser.
              Mindre kommuner har generellt en sämre utveckling vad gäller
              skador och ohälsa kopplat till ANDTS.


              14.4 Satsningarna på att stärka strukturen för
              samverkan om tidiga insatser bör fortsätta
              Länsstyrelsen anser att tidiga samordnade insatser är en viktig del i
              det förebyggande arbetet och att lärdomarna från satsningen därför
              behöver spridas och nå ut till fler aktörer på alla nivåer än hittills.
              Länsstyrelserna skulle med fördel kunna involveras i
              spridningsarbetet.
Länsstyrelsen Västra Götaland                          Yttrande                                4 (8)
                                                       2024-04-16                 700-700-2861-2024


              14.5.1 Föräldrastöd bör göras tillgängligt för fler
              föräldrar
              Länsstyrelsen delar bedömningen att den pågående satsningen för
              ökat föräldrastöd är positiv och bör ha en långsiktig fortsättning. Vi
              vill även belysa att ett universellt föräldraskapsstöduppdrag till
              länsstyrelserna skulle bidra till den regionala stödstrukturen.

              Länsstyrelsen anser att det behövs mer kunskap om hur
              yrkesverksamma kan kommunicera om narkotika med föräldrar och
              andra målgrupper på ett ändamålsenligt sätt. I detta ingår även
              kunskap om hur föräldrar och andra viktiga vuxna i sin tur kan
              kommunicera med barn och unga. Länsstyrelsen delar därför
              bedömningen att stödet bör kompletteras med information om hur
              föräldrar kan kommunicera om narkotika med sina barn. Vi betonar
              vikten av information om hur föräldrar kan kommunicera om
              narkotika behöver förmedlas i en bredare kontext med fokus på
              relationen mellan förälder och barn.

              Länsstyrelsen instämmer i att det nationella hälsoprogrammet för
              barn och unga också bör inkludera rekommendationer om
              föräldraskapsstödjande insatser, och hur sådana insatser kan
              tillgängliggöras för alla föräldrar. Länsstyrelsen delar bedömningen
              att föräldraskapsstödet aktivt bör verka för att fånga upp de
              föräldrar som är i störst behov av stöd, till exempel föräldrar till barn
              med samsjuklighet.


              14.5.2 Skolverket bör få i uppdrag att ta fram stöd för
              skolans hälsofrämjande och narkotikaförebyggande
              arbete
              Länsstyrelsen delar bedömningen att det behövs vägledning för
              huvudmännen för grund- och gymnasieskolor om att upprätta en
              policy med handlingsplan. Vi vill särskilt understryka vikten av att
              inkludera information om hur ett effektivt ANDTS-förebyggande
              arbete i skolan kan utformas.

              Utifrån kontakt med lokala samordnare i länets kommuner samt
              resultat från länsrapportens undersökning anser Länsstyrelsen att
              kommunerna behöver mer stöd i narkotikaförebyggande arbete i
              skolorna, både när det gäller utbildning av skolpersonal och stöd till
              elever och vårdnadshavare. Om varje skola utvecklar en policy och
              en handlingsplan som beskriver skolans narkotikaförebyggande
              arbete samt tydliggör rutiner och vilka insatser som vidtas när
Länsstyrelsen Västra Götaland                          Yttrande                                5 (8)
                                                       2024-04-16                 700-700-2861-2024


              elever använder narkotika, kan detta leda till ett mer likvärdigt
              arbete.

              Länsstyrelsen anser att en sådan vägledning även bör innefatta
              alkohol, dopning, tobak och nikotin samt spel om pengar. Av
              vägledningen bör det också framgå varför skolpolicys är en viktig
              förebyggande åtgärd. Det behövs också mer kunskap om hur
              skolpersonal kan kommunicera med elever om narkotika, vilka
              insatser som har stöd i forskning och beprövad erfarenhet samt vilka
              skolbaserade insatser som rekommenderas av Skolverket och
              Folkhälsomyndigheten. Vi delar utredningens bild av att det idag
              finns exempel på metoder som används vilka saknar evidens.


              14.5.3 Satsningarna på att begränsa tillgängligheten till
              narkotika bör fortsätta
              Länsstyrelsen anser att arbetet mot illegala försändelser utgör en
              god samverkansgrund för ANDTS- och brottsförebyggande arbete.
              Metoden bygger på delar från andra utvärderade metoder.
              Länsstyrelsen bedömer att metodstödet kan vara ett bra verktyg i
              arbetet med att minska tillgängligheten till narkotika via
              postförsändelser. Länsstyrelsen vill dock understryka att en
              prioritering av arbetet mot illegala försändelser innebär att tid
              behöver avsättas från både brottsförebyggande samordningen och i
              viss mån ANDTS-samordningen på Länsstyrelsen. För att undvika att
              annat pågående arbete nedprioriteras behöver resurser avsättas för
              satsningen.


              14.6 Folkhälsomyndigheten ska få i uppdrag att
              förmedla kunskap om narkotika och hälsoeffekter
              Länsstyrelsen anser att det är positivt att lokala och regionala
              samordnare kan hämta faktabaserad kunskap hos en central
              nationell aktör. En gemensam kunskapsgrund bidrar till att arbetet
              på nationell, regional och lokal nivå kan bli mer likvärdigt.
              Länsstyrelsen delar utredningens uppfattning om att informationen
              bör anpassas till olika målgrupper och inte bidra till
              majoritetsmissförstånd, det vill säga en felaktig uppfattning om att
              majoriteten använder narkotika, eller väcka nyfikenhet att prova
              narkotika. Länsstyrelsen ser ett behov av att komplettera kunskapen
              med tydliga riktlinjer om hur information om narkotika bör
              kommuniceras till olika målgrupper.
Länsstyrelsen Västra Götaland                          Yttrande                               6 (8)
                                                       2024-04-16                700-700-2861-2024


              Kapitel 15 Ett särskilt program för att förebygga
              narkotikaanvändning hos barn och unga

              15.1 Regeringen ska anta ett särskilt program för att
              förebygga narkotikaanvändning hos barn och unga
              Länsstyrelsen tillstyrker förslaget att anta ett särskilt program för
              att förebygga narkotikaanvändning hos barn och unga. Av
              utredningen framgår att programmet ska bidra till att uppnå
              regeringens övergripande mål om ett samhälle fritt från narkotika.
              Länsstyrelsen efterfrågar ett förtydligande av hur programmet
              bidrar till utredningens förslag om nytt övergripande
              narkotikapolitiskt mål med minskade skador av narkotika.


              15.2 Insatser i programmet för att förebygga
              narkotikaanvändning hos barn och unga
              Länsstyrelsen tillstyrker alla delområden som föreslås i programmet.
              Länsstyrelsernas synpunkter på de olika delområdena berörs
              närmare under kapitel 14. Länsstyrelsens samlade bedömning är att
              insatserna kan bidra till mer likvärdigt narkotikaförebyggande arbete
              av högre kvalitet samt bättre stöd och vård för barn och unga.

              Pilotverksamheten Mini-Maria resursmottagning i Västra Götaland
              har utvärderats under 2023-mars 2024. Mottagningen tar emot unga
              upp till 21 år med samsjuklighet i form av omfattande substansbruk
              och samtidig psykiatrisk problematik. Länsstyrelsen framhåller
              vikten av att beakta och använda de värdefulla resultat som
              utvärderingen genererat i utvecklandet av samordnade vård- och
              stödverksamheter för barn och unga. Detta knyter också an till
              utredningens bedömningar under kapitel 16.7 och 16.8.

              Länsstyrelsen anser också att programmet i så stor utsträckning
              som möjligt bör inkludera alkohol, dopning, tobak och nikotin samt
              spel om pengar. Vi anser också att det bör utformas så att det
              underlättar för samverkan med det brottsförebyggande arbetet på
              lokal nivå. Länsstyrelsen anser vidare att det är viktigt att ungas
              erfarenheter tillvaratas när programmet tas fram och
              implementeras.
Länsstyrelsen Västra Götaland                         Yttrande                               7 (8)
                                                      2024-04-16                700-700-2861-2024


              15.3 Länsstyrelserna ska få i uppdrag att stödja
              kommunerna i genomförandet av programmet
              Länsstyrelsen tillstyrker förslaget att ge länsstyrelserna i uppdrag
              att stödja kommunerna i genomförandet av programmet. Det är
              viktigt att det finns adekvata resurser för uppdraget. Länsstyrelsen
              anser att ansvaret för att ta fram kunskapsstöd bör ligga hos
              Folkhälsomyndigheten i stället för länsstyrelserna i linje med
              förslaget i kapitel 14.3. Ansvar för att sprida kunskapsstöd regionalt
              och dela erfarenheter från lokala projekt kan däremot ligga på
              länsstyrelserna. På lokal nivå behöver det finnas en tydlig mottagare
              för stödet och resurser för att arbeta med att implementera
              programmet. Särskilt mot bakgrund av att omfattningen av det
              ANDT-förebyggande arbetet i landets kommuner har minskat under
              de senaste åren. Arbetet bör läggas upp på ett sådant sätt så att det
              främjar samverkan med andra närliggande områden, särskilt det
              brottsförebyggande arbetet och det breda folkhälsoarbetet.


              Kapitel 21 Förslag om skadereducering och
              lågtröskelverksamheter

              21.2.2 Målet för narkotikapolitiken kan behöva
              förändras
              Länsstyrelsen anser att ett reviderat narkotikapolitiskt mål bör
              kunna inrymma två ambitioner: minskad användning av narkotika
              samt minskade skador orsakade av narkotika. Länsstyrelsen anser i
              linje med utredningen att det inte bör vara krav på drogfrihet för att
              ta del av insatser som syftar till att minska skadorna av
              narkotikaanvändning. Vi framhåller samtidigt vikten av att det
              narkotikapolitiska målet fortsatt har ett tydligt fokus på att minska
              förekomsten av narkotika i samhället och förebygga användning,
              särskilt bland barn och unga. Utredningen uttrycker att ”En
              folkhälsobaserad narkotikapolitik syftar till att förhindra användning
              av narkotika, och kombineras med en human narkotikapolitik som
              också syftar till att begränsa skador som uppkommer till följd av
              narkotikaanvändning”. I den föreslagna omformuleringen av målet
              osynliggörs dock det folkhälsobaserade perspektivet.

              Enligt barnkonventionen ska barn skyddas från olaglig användning
              av narkotika och psykotropa ämnen. ANDTS-strategin lyfter också
              barn och unga som en särskilt viktig målgrupp. Strategin har
              målsättningar som handlar både om att antalet barn och unga som
Länsstyrelsen Västra Götaland                         Yttrande                              8 (8)
                                                      2024-04-16               700-700-2861-2024


              börjar använda narkotika ska minska, men också om att barn ska
              skyddas från skadliga effekter av narkotika. Det är därför viktigt att
              det nationella målet har en tydlig ambition om att minska
              förekomsten genom att förebygga användning av narkotika, men
              samtidigt värnar om liv och hälsa för personer som brukar narkotika.
              Länsstyrelsen saknar en analys av vad förslaget skulle innebära för
              barn och unga och ser att det finns en risk för negativa
              konsekvenser för denna målgrupp. Vi understryker vikten av att göra
              en barnkonsekvensanalys inför beslutet.


              De som medverkat i beslutet
              Beslutet har fattats av länsöverdirektören Jörgen Peters med
              länssamordnare Amanda Walter Söderberg som föredragande. I den
              slutliga handläggningen har också enhetschefen Annika Lidström
              medverkat.




              Denna handling har godkänts digitalt och saknar därför
              namnunderskrift.
