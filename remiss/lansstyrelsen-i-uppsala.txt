                                                                          Remiss                                       1 (4)
                                                                          Datum                       Diarienummer
                                                                          2024-04-15                  675-2024




                                                                          Regeringskansliet Socialdepartementet




                   Remissvar SOU 2023:62 Narkotikautredningen
                   Vi kan bättre! Kunskapsbaserad narkotikapolitik
                   med liv och hälsa i fokus
                   Er beteckning: S2024/00085


                   Sammanfattning
                   Länsstyrelsen i Uppsala län (fortsättningsvis Länsstyrelsen) ställer
                   sig i huvudsak positiv till förslaget som presenteras i
                   narkotikautredningen men med kommentarer som presenteras
                   nedan. Länsstyrelsen väljer främst att yttra sig om de förebyggande
                   delarna.

                   Kapitel 14 - Förslag för att stärka
                   förutsättningarna för narkotikaförebyggande
                   arbete
                   Länsstyrelsen anser att utredningen har fångat regionala behov och
                   förutsättningar på ett bra sätt och att kommunerna inom ANDTS1-
                   området behöver kunskapsstöd i sitt narkotikaförebyggande arbete.

                   I och med att länsstyrelsernas uppdrag avseende den nationella
                   folkhälsopolitiken och det breda föräldraskapsstödjande uppdraget
                   till samtliga länsstyrelser har avslutats saknas, utöver den ANDTS-
                   förebyggande samordningen, i dagsläget regionala
                   samordningsfunktioner och uppdrag som är viktiga
                   grundkomponenter i det narkotikaförebyggande arbetet.
                   Länsstyrelsen i Uppsala län har i en översyn bland länets kommuner
                   noterat att det finns behov av att nå ut till fler, att komma in tidigare
                   med förebyggande insatser samt att nå en stärkt samverkan och
                   bättre förutsättningar för länets alla aktörer. Utan




                   1
                       ANDTS= alkohol, narkotika, dopning, tobak/nikotinprodukter och spel
Postadress: 751 86 Uppsala      Telefon: 010-223 30 00         E-post: uppsala@lansstyrelsen.se   Webb: lansstyrelsen.se/uppsala
                                             www.lansstyrelsen.se/uppsala/personuppgifter
Länsstyrelsen Uppsala län                             Remiss                                2 (4)
                                                      2024-04-15                 675-2024


              folkhälsouppdraget och det generella föräldraskapsstödjande
              uppdraget är det svårt att hålla en bra ambitionsnivå i arbetet.

              Slutbetänkandet lyfter att kommunernas förutsättningar för ett
              hållbart ANDTS-förebyggande arbete har försämrats. Länsstyrelsen
              anser att det bör förtydligas att narkotikaförebyggande insatser även
              är en del av kommunernas lagstiftade brottsförebyggande arbete.
              Det är i dagsläget föga troligt att det brottsförebyggande uppdraget
              kompenserar för kommunernas resursminskning avseende lokala
              ANDTS-samordnare.

              14.3.2 En treårig testperiod för nationellt stöd för förvaltning av
              metoder och arbetssätt
              Länsstyrelsen vill lyfta fram behovet av långsiktig förvaltning och
              vidareutveckling av kunskapsbaserade metoder generellt inom
              folkhälsoområdet. Länsstyrelsen bedömer att förslaget om ett
              sådant uppdrag till Folkhälsomyndigheten kan ge förutsättningar till
              en ökad likvärdighet mellan kommuners förebyggande verksamhet.
              Länsstyrelsen vill också uppmärksamma att metoder och
              utvärderingar som tas fram och genomförs i stora städer kan vara
              svåra att tillämpa i mindre kommuner. Det behövs i många fall ett
              anpassat stöd och metoder som möter de mindre kommunernas
              förutsättningar.

              14.5.4 Folkhälsomyndigheten bör få i uppdrag att följa upp arbetet
              mot narkotikaanvändningen inom nöjesmiljöer
              Länsstyrelsen instämmer med förslaget och vill lyfta att arbetet bör
              ske systematiskt och över en längre tidsperiod. Det behövs lokalt
              anpassade verktyg för att arbeta med krogen som arena. Det är
              också viktigt att inkludera andra nöjesmiljöer så som festivaler,
              studentnationer och kårverksamheter.

              Kapitel 15 - Ett särskilt program för att förebygga
              narkotikaanvändning hos barn och unga
              15.1 Regeringen ska anta ett särskilt program för att förebygga
              narkotikaanvändning hos barn och unga
              Länsstyrelsen anser att det universellt främjande och förebyggande
              arbetet bör få ett stort fokus i ett program för att förebygga
              narkotikaanvändning bland barn och unga. Länsstyrelsen bedömer
              att utredningens förslag innebär ett visst överslag av reaktivt arbete.
              Ett främjande och förebyggande arbete bör ha fokus på risk- och
              skyddsfaktorer. Insatser bör ske innan narkotikaproblemen har blivit
              för stora och innan flera riskbeteenden har uppstått.
Länsstyrelsen Uppsala län                             Remiss                               3 (4)
                                                      2024-04-15                675-2024


              15.2 Insatser i programmet för att förebygga narkotikaanvändning
              hos barn och unga
              Länsstyrelsen håller med om att förslagen i programmet är viktiga
              och relevanta. Förslagen kan skapa incitament för att effektiva
              metoder och kunskapsbaserade insatser används i större
              utsträckning.

              Länsstyrelsen har identifierat att det ofta saknas en hållbar struktur
              och regional samverkan för tidig upptäckt av ungas
              narkotikaproblem samt tidiga insatser ur ett livsloppsperspektiv.
              Detta behövs för att unga och deras familjer ska få relevant vård och
              stöd. Ofta finns detta stöd endast i långt gångna individärenden.

              15.3 Länsstyrelserna ska få i uppdrag att stödja kommunerna i
              genomförandet av programmet
              Länsstyrelsen ser positivt på den ambitionshöjning som programmet
              innebär, men vill samtidigt lyfta att kommunernas förutsättningar
              och resurser ser olika ut. För att detta ska kunna genomföras behövs
              en resursförstärkning på lokal nivå.

              Länsstyrelsen vill framföra att ett likvärdigt universellt
              föräldraskapsstödjande samordningsuppdrag och ett förnyat
              uppdrag om samordning av folkhälsopolitiken till länsstyrelserna
              skulle stärka förutsättningarna för ett jämlikt och långsiktigt
              förebyggande och hälsofrämjande arbete. Det kan inte tas för givet
              att föräldrar och andra viktiga vuxna i barns närhet alltid har en
              restriktiv inställning till narkotika eller kan vara ett stöd mot
              narkotikamissbruk. För att hjälpa föräldrar att sätta gränser mot
              alkohol och andra droger behövs ett tidigt stöd till alla familjer.

              Med tillräckliga resurser är länsstyrelserna väl lämpade att
              genomföra ett sådant uppdrag utifrån redan uppbyggda
              samverkansstrukturer och en god kännedom om länens
              förutsättningar och lokala aktörers behov.

              15.4 Folkhälsomyndigheten ska få i uppdrag att leda och följa upp
              genomförandet av programmet på nationell nivå
              Länsstyrelsen ställer sig positiv till förslaget att Folkhälso-
              myndigheten ska få ett uppdrag att leda och följa upp programmet
              på nationell nivå. Länsstyrelsen vill emellertid framföra att det
              saknas ett förtydligande av Folkhälsomyndighetens samordnande
              roll kopplat till myndighetens uppdrag att leda och följa upp
              programmet. Förslaget berör flera aktörer nationellt, regionalt och
              lokalt. Det är viktigt att en nationell aktör med ansvar för att leda
              processen också får ett tydligt mandat att samordna insatsen med
Länsstyrelsen Uppsala län                               Remiss                                4 (4)
                                                        2024-04-15                 675-2024


              parallella uppdrag och andra aktörer. Det innebär även att övriga
              berörda myndigheter behöver få tydliga uppdrag om att samverka
              och samordna sina insatser.

              Länsstyrelsen vill framhålla risken för att ett särskilt stort arbete
              kring narkotika tar fokus från de andra områdena inom ANDTS. Det
              är viktigt att förutsättningar ges som omfattar hela ANDTS-området.

              Kapitel 21 - Förslag om skadereducering och
              lågtröskelverksamheter
              21.2.2 Målet för narkotikapolitiken kan behöva förändras
              Utredningens bedömning är att målet för narkotikapolitiken som
              helhet bör ändras från nuvarande formulering: ”ett samhälle fritt
              från narkotika” till ”ett samhälle med minskade skador av narkotika”.
              Länsstyrelsen anser att ett visionärt mål med en nollambition är en
              fortsatt viktig politisk viljeinriktning.

              Länsstyrelsen har i sitt ANDTS-samordnande uppdrag ett fokus på
              de förebyggande delarna där ett nollvisionärt mål är hjälpsamt.
              Nollvisioner kan fungera som en inriktning för politiken, vad gäller
              val av åtgärder och lagstiftning. Risken är att det annars blir ett allt
              för ensidigt fokus på skador på den enskilda användaren.
              Narkotikarelaterade skador är ofta mer omfattande och påverkar
              närstående, barn och samhälle. Detta motsäger inte att
              målambitioner för skadereducering ytterligare skrivs fram.


              De som medverkat i beslutet
              Beslutet har fattats av landshövding Stefan Attefall med ANDTS-
              samordnare Anna Haid som föredragande. I den slutliga
              handläggningen har också länsråd Cecilia Magnusson,
              avdelningschef Kristina Jansson och enhetschef Tony Engström
              medverkat.

              Denna handling har godkänts digitalt och saknar därför
              namnunderskrift.
