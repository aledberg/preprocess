                                                                       Yttrande                                      1 (4)
                                                                       Datum                         Diarienummer
                                                                       2024-02-28                    528-2024




                                                                       Regeringskansliet
                                                                       s.hc.delning@regeringskansliet.se



                    Yttrande över betänkande Narkotikautredningen -
                    Vi kan bättre! Kunskapsbaserad narkotikapolitik
                    med liv och hälsa i fokus SOU 2023:62
                    Er beteckning: S2024/00085


                    Sammanfattning
                    Länsstyrelsen Gävleborg (fortsättningsvis Länsstyrelsen eller
                    myndigheten) har fått begäran om att yttra sig över SOU 2023:62
                    Narkotikautredningen – Vi kan bättre! Myndigheten yttrar sig över
                    förslaget om att anta ett särskilt program för att förebygga
                    narkotikaanvändning hos barn och unga samt förslagen om att
                    stärka förutsättningarna för narkotikaförebyggande arbete.

                    Länsstyrelsen ställer sig positiv till att regeringen antar ett särskilt
                    program för att förebygga narkotikaanvändning hos barn och unga.
                    Myndigheten ställer sig även positiv till förslagen om att stärka
                    förutsättningarna för det förebyggande arbetet.


                    Program för att förebygga narkotikaanvändning
                    bland barn och unga
                    Det finns en god struktur för arbetet kring alkohol, narkotika,
                    dopning, tobak och spel om pengar (ANDTS) i Sverige, vilket är en
                    förutsättning för att ett program, för att förebygga
                    narkotikaanvändning bland barn och unga, ska få genomslag.
                    Utredningen lyfter länsstyrelserna som en viktig aktör i den goda
                    strukturen med sin kunskap om lokalt, regionalt och nationellt
                    arbete vilket gör länsstyrelserna till en unik länk i det
                    narkotikaförebyggande arbetet.

                    Länsstyrelserna har idag uppdrag att stödja det regionala
                    genomförandet av den nationella ANDTS-politiken genom att vara
                    samordnande och stödjande. Myndigheten har även liknande
                    uppdrag inom flera områden som har direkt koppling till narkotika-
Postadress: 801 70 Gävle     Telefon: 010-225 10 00       E-post: gavleborg@lansstyrelsen.se   Webb: lansstyrelsen.se/gavleborg
                                         www.lansstyrelsen.se/gavleborg/personuppgifter
Länsstyrelsen Gävleborg                               Yttrande                                2 (4)
                                                      2024-02-28                   528-2024


             och brottsförebyggande området. Länsstyrelserna hade även fram
             till mars 2024 ett samordnande folkhälsouppdrag som även hade
             bäring på det narkotikaförebyggande arbetet. Länsstyrelsen har
             därav en bra grund för att genomföra förslaget om att stödja
             kommunerna i genomförandet av ett särskilt program för att
             förebygga narkotikaanvändningen hos barn och unga.

             Länsstyrelsen ser positivt på förslaget att länsstyrelserna ska
             ansvara för att stödja igenomförandet av programmet genom att:

                 •   vägleda kommunerna i arbetet med lokala behovsanalyser
                     som en grund för genomförandet av programmet

                 •   genomföra utbildningsinsatser för att stödja och bidra till
                     införandet av effektiva metoder och arbetssätt

                 •   initiera utvecklingsprojekt som utvärderas i syfte att generera
                     ny kunskap om effektivt och kunskapsbaserat arbete

                 •   sammanställa och sprida kunskapsstöd baserat på
                     erfarenheterna som genererats

             Länsstyrelsen anser att vikten av barns rätt till goda och jämlika
             uppväxtvillkor i det främjande arbetet är av stor vikt för att öka
             möjligheterna att nå det övergripande målet i den nationella
             ANDTS-strategin. Det innebär ett mer samordnat arbete kring barns
             risk- och skyddsfaktorer. Det universellt främjande och
             förebyggande arbetet bör få ett stort fokus i ett program för att
             förebygga narkotikaanvändning bland barn och unga. Det är också
             viktigt att se det tobaksförebyggande arbetet som en pusselbit i det
             narkotikaförebyggande arbetet.


             Förslag för att stärka förutsättningarna för
             narkotikaförebyggande arbete
             Utredningen lyfter den nya brottsförebyggande lagen där
             kommunerna ska genomföra lokala kartläggningar och sedan ta fram
             åtgärdsplaner för det brottsförebyggande arbetet. Länsstyrelsen
             stödjer redan idag kommunerna i det arbetet. Att få med det
             narkotikaförebyggande perspektivet i kartläggningsarbetet enligt
             den nya brottsförebyggande lagen är viktig. Utredningen lyfter
             behovet av en ökad samordning mellan det förebyggande arbetet
             mellan olika sektorer och att det även hjälper styrningen av det
             narkotikaförebyggande arbetet. Det blir då viktigt att följa
             kommunernas arbete med kartläggning och åtgärdsplaner. Dels för
Länsstyrelsen Gävleborg                               Yttrande                             3 (4)
                                                      2024-02-28                528-2024


             att se om lagstiftarens intentioner med lagen följs, dels vilken typ av
             åtgärder som genomförs. Länsstyrelsen vill synliggöra att det inte är
             en självklarhet att de narkotikaförebyggande frågorna är en del av
             kartläggningarna inom det brottsförebyggande uppdraget.

             Länsstyrelsen vill lyfta att behovet är stort av nationellt stöd genom
             samlad förvaltning av metoder och arbetssätt. Ett sådant uppdrag är
             av stor betydelse för effektiviteten i det förebyggande arbetet.
             Länsstyrelserna har goda möjligheter att stödja införandet av
             effektiva metoder och arbetssätt eller initiera utvecklingsprojekt,
             men saknar förutsättningar och kompetens att förvalta.
             Länsstyrelsen ställer sig därför positiv till förslaget att
             Folkhälsomyndigheten får i uppdrag att följa upp och stödja arbetet
             med metoden Krogar mot Knark. De ansvarar även för metoden
             Ansvarfull Alkoholservering som Länsstyrelsen ser som en
             förutsättning för att arbeta effektivt med Krogar mot Knark. Det
             vore även önskvärt att dessa två metoder integreras i varandra.

             Det är av stor vikt att föräldraskapsstödet även görs tillgängligt för
             fler föräldrar, eftersom de är en viktig målgrupp för att förebygga
             narkotikaanvändning. Det saknas idag en regional
             samordningsfunktion för viktiga grundkomponenter i det
             narkotikaförebyggande arbetet då Länsstyrelsen inte längre har ett
             särskilt uppdrag kring föräldraskapsstöd, som vi haft tidigare. Att
             även folkhälsouppdraget avslutats påverkar den möjligheten. Ett nytt
             uppdrag kring universellt föräldraskapsstöd till länsstyrelserna, som
             en regional aktör som kan samordna och stödja ett sådant arbete i
             länet är önskvärt, för att främja och förbygga ohälsa hos barn och
             unga. I Gävleborg har Länsstyrelsen ett fokus på barn och ungas
             uppväxtvillkor. Myndigheten ser behovet av att både internt och
             externt samordna oss bättre utifrån risk- och skyddsfaktorer för
             barn och ungas uppväxtvillkor, vilket är en grund för flera av våra
             uppdrag. Att nå ut till fler med tidiga insatser och samverka för att
             stärka förutsättningarna för länets alla aktörer för att ge barn och
             unga en bättre hälsa, trygghet och goda livsvillkor, är en viktig del i
             det narkotikaförebyggande arbete som behöver bedrivas. Att få en
             balans mellan universella, selektiva och indikerade insatser är också
             viktigt för att nå framgång i narkotikaförebyggande arbetet.
             Länsstyrelsen ser att både universella insatser som till exempel
             metoden Ansvarsfull Alkoholservering till mer selektiva och
             indikerade insatser som till exempel metoder som påverkar
             föräldrars påverkan på deras barn, är viktiga för att lyckas.
Länsstyrelsen Gävleborg                               Yttrande                               4 (4)
                                                      2024-02-28                  528-2024


             Länsstyrelsen ser positivt på att regeringen avsätter medel för
             arbetet i motsvarighet till förväntad arbetsinsats på alla nivåer.

             Bakgrundsinformation
             Utredningens fokus på narkotikaförebyggande arbete ser
             Länsstyrelsen som positivt. I Gävleborg har vi ett särskilt fokus på
             just det sedan 2021 då samarbetet Gävleborg mot narkotika startade
             på initiativ av Polismyndigheten och Länsstyrelsen. Syftet är att
             initiera en bredare och effektivare samverkan i kampen mot
             narkotika i Gävleborg. I samarbetet finns Länsstyrelsen Gävleborg,
             Polismyndigheten, Tullverket, Åklagarmyndigheten, Högskolan i
             Gävle, Region Gävleborg, Kronofogdemyndigheten,
             Försäkringskassan, Skattemyndigheten och kommunerna i länet.


             De som medverkat i beslutet
             Beslutet har fattats av landshövding Per Bill med samordnare Maria
             Donnerstål som föredragande. I den slutliga handläggningen har
             också avdelningschef Åsa Broman och enhetschef Pernilla Bylund
             medverkat.
