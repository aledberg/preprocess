                                       Protokollsutdrag                               1 (1)
                                       Sammanträdesdatum
                                       2024-04-25

                                       Socialnämnden



Paragraf 65                            Ärendenummer SN2024/98


Remiss – Slutbetänkande av Narkotikautredningen
S2024/00085

Beslut
Socialnämnden beslutar att överlämna remissvar till Socialdepartementet på
slutbetänkandet av narkotikautredningen.

Paragrafen justeras omedelbart.

Beskrivning av ärendet
Socialnämnden besvara remiss från Socialdepartementet, ”Narkotikautredningen –
Vi kan bättre!

Beslutsunderlag
Yttrande daterad 2024-04-05


Arbetsutskottets beredning
Socialnämndens arbetsutskott har berett ärendet den 18 april 2024.


Arbetsutskottets förslag till socialnämnden
Att överlämna remissvaret till Socialdepartementet på slutbetänkandet av
narkotikautredningen.



__________

Kopia till:
Socialdepartementet




                                   Intygas att kopian överensstämmer med originalet
                                                            Tjänsteskrivelse       Ärendenummer        1 (2)
                                                            2024-04-05             SN 2024/ 98


Socialförvaltningen
Eva Nilsson
0171-62 51 98
eva.nilsson@enkoping.se




                   Remissvar från Socialnämnden i Enköpings kommun på
                   slutbetänkandet på Narkotikautredningen ”Vi kan bättre!”,
                   S2024/00085.


                   Nytt mål för narkotikapolitiken
                   Socialnämnden menar att det vore olyckligt att ändra målet för
                   narkotikapolitiken. Att ändra från ”ett samhälle fritt från narkotika” till
                   ett ”samhälle med minskade skador av narkotika” anser vi är problematiskt.
                   Detta kan uppfattas som en sänkning av målsättningen. Att minska skador
                   av narkotika står inte i motsättning till ett narkotikafritt samhälle. Självklart
                   ska de som använder narkotika få bästa möjliga stöd för att minska eller
                   sluta sitt användande.
                    Målsättningen med ett narkotikafritt samhälle bör kvarstå inte minst utifrån
                   ett pedagogiskt perspektiv; ”Det är okej att använda narkotika om det inte
                   skadar dig så mycket”. Risken finns att det minskar medvetandet om många
                   av de risker ett användande medför inte bara ur ett medicinskt perspektiv
                   utan även socialt och psykologiskt.
                   Att motverka stigmatisering och moralistiskt bemötande av människor som
                   använder olika typer av beroendeframkallande substanser bemöts bättre via
                   kunskapshöjande insatser.


                   Vård och stöd


                   En del i betänkandet tar upp opioidantagonister, (ex. Naloxon,) som kan
                   rädda liv vid överdos av opiater. Opiatmissbruket är lokalt på jämförelsevis
                   låg nivå i vår kommun. Det gör att vi snarare ser behovet av den typ av
                   verksamhet som kan drivas i samverkan mellan kommunerna och regionen.



Postadress         Besöksadress    Telefon (växel)   Plusgiro       Webbadress
Enköpings kommun   Källgatan 4–6   0171-62 50 00     33 04 17-7     www.enkoping.se
745 80 Enköping                    Telefax           Org.nr         E-post
                                                     212000-0282    socialforvaltningen@enkoping.se
Lågtröskelverksamheter och läkemedelsassisterad behandling är anpassat
för en liten del av de människor som söker vårt stöd.
I Enköping känner vi än större oro runt bruk av andra droger och den stora
förskrivningen av beroendeframkallande läkemedel.
Ett brett utbud av olika vård- och stödinsatser anpassat för olika grupper av
människor med beroendeproblematik behövs och bör ytterligare utvecklas.


Anhörigstöd


Ett tydligare stöd till anhöriga välkomnas som bygger på kunskap och stor
tillgänglighet. Förslaget om en nationell stödlinje är bra. En stödlinje
kombinerat med insatser på kommunal och regional nivå skulle bättre möta
anhörigas behov.
Utredningen lyfter fram behovet av att säkerställa information till barn vad
gäller föräldrar eller andra anhöriga som lider av psykisk störning, psykisk
funktionsnedsättning eller skadligt bruk. Informationen behöver
kompletteras med olika andra stödjande och bearbetande insatser.


Skapa goda förutsättningar för kommuner
Socialnämnden förutsätter att en plan över hur dessa utredningsförslag
tillsammans med förslaget på den nya socialtjänstlagen och
samsjuklighetsutredningen på ett gott sätt synkroniseras.
Dessa stora förändringar innebär kostnadsökningar för kommuner vilket
behöver kompenseras.




Eva Nilsson, Utvecklare
