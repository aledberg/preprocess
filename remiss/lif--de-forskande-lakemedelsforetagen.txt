     Remissvar
     Stockholm 2024-04-18
     Till:
     s.remissvar@regeringskansliet.se
     s.hc@regeringskansliet.se




     Betänkande av Narkotikautredningen - Vi kan bättre!
     Kunskapsbaserad narkotikapolitik med liv och hälsa i
     fokus SOU 2023:62

     Dnr: S2024/00085


     Läkemedelsindustriföreningen (Lif) har genom remiss den 19 januari 2024 beretts tillfälle att
     lämna synpunkter på rubricerat betänkande.
     Lif begränsar svaret till de delar som berör läkemedelsanvändning. Lif vill dock inledningsvis
     framhålla det värdefulla i den omfattande genomgång och de kunskapsbaserade förslag som
     utredningen presenterar inom ett område som är av vikt för samhället och mycket komplext.
     Lif stödjer förslaget att regeringen ska ge Socialstyrelsen och Läkemedelsverket i uppdrag att
     stödja implementering och lärande vad gäller rationell läkemedelsförskrivning av
     narkotikaklassade substanser samt att TLV ska ges i uppdrag att utreda förutsättningar för att
     främja mindre förpackningsstorlekar av narkotikaklassade läkemedel inom
     läkemedelsförmånen. Det är mycket angeläget att förskrivning av läkemedel sker på ett sätt
     som inte ökar risken för ett skadligt användande.
     Lif stödjer förslagen som syftar till att förutsättningarna för läkemedelsassisterad behandling vid
     opioidberoende (LARO) utvecklas och att regelverk och riktlinjer anpassas till dagens
     kunskapsläge.
     Lif anser att det är tveksamt att lämna till regionerna att hantera frågan om kostnadsfrihet för
     patienterna vid LARO. Då det är angeläget att förutsättningarna för vård är jämlika över landet
     samt kan inledas med så små trösklar som möjligt bör ett nationellt kostnadsansvar utredas,
     liknande det nationella ansvar som finns för smittskyddsläkemedel.
     Vad gäller val av beredningsform konstaterar utredningen att regioner och/eller LARO-
     verksamheter dröjer med att erbjuda depå-buprenorfin av ekonomiska skäl, trots att vetenskap
     och beprövad erfarenhet talar för användningen av den beredningsformen. Enligt utredningen
     kan orsaken vara att upphandlingsrutiner och ekonomistyrning inte beaktar beredningsformens
     uppenbara positiva effekter för både individ och samhälle. Lif instämmer i utredningens slutsats


Läkemedelsindustriföreningens Service AB/The Swedish Association of the Pharmaceutical Industry AB
Postadress/Postal address: Box 17608, SE 118 92 Stockholm | Besöksadress/Visiting address: Sveavägen 63
Tel: +46 8 462 37 00 | E mail: info@lif.se | www.lif.se | www.life-time.se | www.fass.se
Org.nr: 556170 1268 VAT No: SE556170126801
     att reviderade riktlinjer bör beakta kostnadseffektivitet ur ett samhällsperspektiv där hela
     kostnaden ur ett etiskt och ekonomiskt perspektiv beaktas.
     Vad gäller uppföljning av patienter som erhåller LARO via rekvisition delar Lif utredningens
     ställningstagande att sådan uppföljning är viktig och att möjligheterna till detta bör stärkas.
     Utredningens förslag förefaller dock vara administrativt betungande. Lif vill i detta sammanhang
     betona att möjligheten till uppföljning av läkemedel som hanteras via rekvisition omfattar
     mycket mer än LARO. Det är en central fråga av stor vikt för introduktion och uppföljning av nya
     läkemedel i Sverige. Lif vill lyfta fram vikten av det arbete som utförs inom utredningen Bättre
     förutsättningar för uppföljning av hälso- och sjukvården (Kommittédirektiv 2023:48). Lif ser mot
     denna bakgrund att det noga bör övervägas om det är ändamålsenligt att införa särskilda
     rutiner för uppföljning av LARO.
     Lif stödjer utredningens förslag till en ny lag om hantering av opiodantagonister. Även om
     Läkemedelsverket under utredningstiden har klassificerat naloxon som receptfritt kvarstår
     behovet av en särskild lagstiftning, vilket utredningen utförligt redogör för. Lif konstaterar dock
     att frågan om receptfrihet varit komplicerad och att det har tagit tid för Läkemedelsverket att
     fatta beslut. Förekomsten av ett så kallat farmaceutsortiment hade möjligtvis förenklat
     Läkemedelsverkets beslutsfattande vilket visar att Läkemedelsverkets pågående uppdrag i
     frågan är angeläget ur ett samhällsperspektiv.

     Med vänliga hälsningar




     Karolina Antonov
     Tf. Generalsekreterare




Läkemedelsindustriföreningens Service AB/The Swedish Association of the Pharmaceutical Industry AB
Postadress/Postal address: Box 17608, SE 118 92 Stockholm | Besöksadress/Visiting address: Sveavägen 63
Tel: +46 8 462 37 00 | E mail: info@lif.se | www.lif.se | www.life-time.se | www.fass.se
Org.nr: 556170 1268 VAT No: SE556170126801
