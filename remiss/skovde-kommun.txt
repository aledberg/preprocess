Skövde kommun                             Protokollsutdrag                      59 (63)
Kommunstyrelsens arbetsutskott


KSAU § 98/24
Svar på remiss gällande betänkande Narkotikautredningen
- Vi kan bättre! Kunskapsbaserad narkotikapolitik med liv
och hälsa i fokus (S2024/00085)
KS2024.0081



Behandlat av                                          Datum             Ärende

1 Beredning medborgare och folkhälsa                  2024-04-17        2/24

2 Kommunstyrelsens arbetsutskott                      2024-05-02        98/24


Beslut
Kommunstyrelsens arbetsutskott beslutar att anta nedanstående yttrande om betänkande
Narkotikautredningen - Vi kan bättre! Kunskapsbaserad narkotikapolitik med liv och hälsa i
fokus (S2024/00085) som sitt eget att överlämna till Socialdepartementet.

Detta beslut fattas enligt punkt 1.2 i kommunstyrelsens delegationsordning.

Bakgrund
Skövde kommun har fått en remissförfrågan från Socialdepartementet gällande betänkande
Narkotikautredningen - Vi kan bättre! Kunskapsbaserad narkotikapolitik med liv och hälsa i
fokus (S2024/00085). Betänkandet har varit på remiss hos socialnämnden som nu inkommit
till kommunstyrelsen med ett förslag till yttrande. Ärendet bereds av beredning medborgare
och folkhälsa.

Regeringen beslutade 2022 att utreda svensk narkotikapolitik anpassad till nutiden och
framtidens utmaningar. Utredningens fokus är hur en fortsatt restriktiv narkotikapolitik kan
kombineras med ett effektivt narkotikaförebyggande arbete, en god missbruks- och
beroendevård som innehåller insatser för skademinimering samt insatser för att ingen ska dö
till följd av läkemedels- och narkotikaförgiftningar. Syftet med utredningen är att säkerställa
att narkotikapolitiken är förenlig med kraven på evidensbaserad vård, beprövad erfarenhet
och skademinimering samt att den utvecklas och anpassas till nutidens och framtidens
utmaningar.

Yttrande
Socialnämndens bedömning
Narkotikautredningen är välgenomtänkt i sin helhet och ger en samlad bild av nuläget.
Utredningen utgår ifrån samsjuklighetsutredningens förslag vilket gör att utgångspunkten i
utredningen är en annan huvudman än i dag.

Under åren 2012–2022 avled i genomsnitt 876 personer årligen till följd av läkemedels- och
narkotikaförgiftningar. Dödsfallen till följd av narkotika och läkemedelsorsakade
förgiftningar i Sverige är alltför många, och med den nollvision som antogs av regeringen
Skövde kommun                             Protokollsutdrag                    60 (63)
Kommunstyrelsens arbetsutskott


2022 behövs fler insatser för att motverka sådan dödlighet. Utredningen anger ett flertal
förslag gällande skadereducerande insatser i syfte att minska dödsfallen till följd av
narkotika och läkemedelsorsakade förgiftningar (överdoser). Exempelvis genom att öka
tillgängligheten av Laro (Läkemedelsassisterad rehabilitering vid opioidberoende) och
minska kraven för deltagande, utöka tillgängligheten till sprututbytesprogram och utöka
möjligheten till utdelning av Naloxon.

Socialnämnden ställer sig positiv till förslagen och bedömningarna i utredningen och anser
att dessa är genomförbara på sikt. Socialnämnden vill särskilt lyfta fram följande förslag och
bedömningar.

21.4.2 regeringen föreslås avsätta medel för att stimulera kunskapsutveckling inom området
skadereducering och lågtröskelverksamheter. Syftet med medlen är att möjliggöra för
kommuner och regioner, samt om möjligt även statliga aktörer, forskningsaktörer och
civilsamhälle, att genomföra och utvärdera pilotverksamheter och samverkansformer för att
stärka det skadereducerande arbetet. Sådana medel ska kunna utgå efter ett
ansökningsförfarande. Socialstyrelsen bedöms vara en lämplig aktör för att bedöma och
fördela sådana medel. Som exempel, mobila verksamheter och samverkan för att minska
skador till följd av narkotikaanvändning och stimulera till god och nära vård över hela landet
så som uppsökande sjukvård och socialt arbete tillsammans.

21.5.3 anpassning av boendelösningar för personer med skadligt bruk eller beroende bör
kartläggas och vidareutvecklas. Boende är centralt för såväl skadereducering som
rehabilitering. Socialtjänsten bör aktivt arbeta med att implementera kunskapsbaserade
insatser, såsom Bostad först. Regeringen föreslås ge Socialstyrelsen i uppdrag att dels
kartlägga olika typer av boendeformer utifrån olika lagstiftningar (såsom exempelvis SoL
och LSS), för personer med skadligt bruk eller beroende, dels utreda behovet av vägledning
inom området för att skapa mer enhetlig tillämpning av regelverket i Sverige. I arbetet ska
särskilt beaktas hur boende för personer med samtidigt skadligt bruk eller beroende och
våldsutsatthet kan säkerställas. Det är positivt med en sådan kartläggning och
socialnämnden vill understryka behovet av olika boendeformer som blir verksamma för
målgruppen.

14.2 föreslås att kommunerna i ökad grad bör samordna det förebyggande arbetet mellan
olika sektorer. I samband med att nya regleringar och förtydliganden av lagstiftning som rör
lokalt förebyggande arbete tillämpas, bör kommunerna prioritera att samordna det
förebyggande arbetet mellan olika områden, och skapa en stabil struktur för detta.
Socialnämnden ställer sig positiv till förslaget men ser även svårigheter med genomförande.
En väl upparbetad struktur för exempelvis ANDT underlättar arbetet men det finns en risk
att kommuner saknar finansiering för att bedriva arbetet på ett långsiktigt och verksamt sätt.

14.3 Folkhälsomyndigheten får i uppdrag att ta fram kunskapsstöd i syfte att höja kvalitén i
förebyggande arbete. Utifrån befintligt kunskapsläge utveckla ett målgruppsanpassat
kunskapsstöd med kriterier avseende kvalitet i narkotikaförebyggande arbete samt
genomföra utbildningar om kunskapsstödet på regional nivå. Statliga myndigheter bör
samordna sina vägledningar och kunskapsstöd till kommunerna och förebyggande arbete,
särskilt avseende narkotikaförebyggande respektive brottsförebyggande arbete. Evidensläget
är i dagsläget oklart inom det förebyggande arbetet för kommunerna och ett klargörande av
kvalitetsfaktorer och ett kunskapsstöd är av särskild vikt för kommunernas fortsatta arbete.
Skövde kommun                              Protokollsutdrag                      61 (63)
Kommunstyrelsens arbetsutskott


14.5.1 föräldrastöd bör göras tillgängligt för fler föräldrar. Föräldrastöd som syftar till att
främja hälsa och förebygga ohälsa hos barn och unga är viktigt för att förebygga skadligt
bruk eller beroende. Detta för att dels utveckla en jämlik tillgång till stöd i föräldraskapet för
fler föräldrar, dels aktivt verka för att fånga upp de föräldrar som har störst behov av stödet.
Stödet bör kompletteras med information om hur föräldrar kan kommunicera om narkotika
med sina barn. Socialnämnden vill poängtera att det har varit svårt att få tillgång till
utbildningar i de metoder som rekommenderas. Det är nödvändigt att tillse att kommuner
och regioner får tillgång till utbildningar.

15.1 att regeringen föreslås anta ett särskilt program som omfattar en femårsperiod och som
kompletterar gällande ANDTS1 -strategi, för att förebygga narkotikaanvändning hos barn
och unga i åldrarna 0–25 år. Programmet ska bidra till att uppnå regeringens övergripande
mål, och mål 3 i ANDTS-strategin 2021–2025 om att minska antalet barn och unga som
börjar använda narkotika. Programmet ska också bidra till att senarelägga narkotikadebut
och att minska skadligt bruk eller beroende hos barn och unga. Genomförandet av
programmet ska följas upp regelbundet, och nya åtgärder ska vidtas vid behov.

Sektor medborgare och samhällsutvecklings bedömning
Ur ett folkhälsoperspektiv är det positivt att utredningen lyfter fram vikten av
föräldraskapsstöd och att möjligheterna ska ses över för att göra det mer tillgängligt för fler
föräldrar. Att arbeta främjande och stärka barn och ungas skyddsfaktorer är viktigt i arbetet
för att förhindra användning av narkotika, vilket också socialnämnden lyfter fram i sitt
yttrande.

Utredningen har i syfte att utreda hur en fortsatt restriktiv narkotikapolitik kan kombineras
med en god missbruks- och beroendevård och där vård- och stödinsatser för målgruppen
varit i fokus. I det sammanhanget är förslaget om ett förändrat mål för svensk
narkotikapolitik förståelig. Utredaren uppmanar regeringen att ändra målet från ett samhälle
fritt från narkotika, till ett samhälle med minskade skador av narkotika. Frågan är vad
konsekvenserna av en sådan ändring kan bli på sikt då utredningen avgränsats till att inte
utreda tillgångsbegränsningar eller narkotikapolitiken i sin helhet. Vid en eventuell ändring
behöver målet formuleras på ett sådant sätt att det inte blir till nackdel för narkotikapolitiken
som helhet.

Handlingar
Tjänsteutlåtande: Remissvar gällande betänkande Narkotikautredningen - Vi kan bättre!
Kunskapsbaserad narkotikapolitik med liv och hälsa i fokus (S2024/00085)
Vi kan bättre! Kunskapsbasead narkotikapolitik med liv och hälsa i fokus. sou-2023-62
SON § 17/24 Remissyttrande på slutbetänkande av Narkotikautredningen - Vi kan bättre!
Kunskapsbaserad narkotikapolitik med liv och hälsa i fokus - SOU 2023:62

Skickas till
Socialdepartementet - s.remissvar@regeringskansliet.se med kopia till
s.hc@regeringskansliet.se. Ange diarienummer S2024/00085 och remissinstansens namn i
ämnesraden på e-postmeddelandet.
