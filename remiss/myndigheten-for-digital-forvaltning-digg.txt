                                                                                          Yttrande

                                                              Diarienummer: 2024–0430
                                                              Klassificerings-ID: 3.5.2
Datum: 2024-04-09


Socialdepartementet
s.remissvar@regeringskansliet.se



Vi kan bättre! Kunskapsbaserad
narkotikapolitik med liv och hälsa i
fokus (SOU 2019:00)
dnr S2024/00085

Myndigheten för digital förvaltning (Digg), som har i uppdrag att samordna och
stödja den förvaltningsgemensamma digitaliseringen i syfte att göra den offentliga
förvaltningen mer effektiv och ändamålsenlig, lämnar följande synpunkter.


Sammanfattning
Digg skulle kunna ta fram en vägledning för hur digitala samordningsmöten kan genomföras på
ett säkert sätt och i enlighet med gällande lagstiftning förutsatt att behovet är
förvaltningsgemensamt. Om behovet är sektorsspecifikt bör det hanteras inom den sektor där
behovet finns.

För att kunna genomföra arbetet krävs ett finansierat uppdrag.


Generella synpunkter
Digg antar att det är Digg – Myndigheten för digital förvaltning som i utredningen refereras till
som Digitaliseringsmyndigheten.

Digg skulle kunna ta fram en vägledning för hur digitala samordningsmöten kan genomföras på
ett säkert sätt i enlighet med gällande lagstiftning. En förutsättning för detta är att behovet är
förvaltningsgemensamt. Om behovet är sektorsspecifikt bör det istället hanteras inom sektorn.

Digg har inga förutsättningar att hantera ett uppdrag kring digitala samordningsmöten inom
befintliga ramar. För att kunna genomföra ett eventuellt arbete krävs ett finansierat uppdrag.
Om uppdraget leder till utveckling av någon form av tjänst eller verksamhet som behöver
förvaltas över tid krävs varaktig finansiering.
                                                                                         2 (2)




Eftersom Digg inte varit inblandade i utredningen och därför inte har en tydlig bild av de behov
som ligger till grund för förslaget är det därför inte möjligt att göra någon fördjupad
kostnadsuppskattning i detta läge.


Författningskommentarer
Detta yttrande har beslutats av generaldirektör Anna Eriksson. I den slutliga handläggningen har
också enhetschef Helene Thorgren, rättschef Linn Kempe och avdelningschef tillika
ställföreträdande generaldirektör Chanett Edlund deltagit. Föredragande har varit enhetschef
Joakim Nyström.

Anna Eriksson
