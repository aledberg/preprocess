Avsändarens tjänsteställe/handläggare
                                                      Socialdepartementet
                                                      s.remissvar@regeringskansliet.se
                                                      s.hc@regeringskansliet.se


Handläggare/er beteckning                             Datum            Dnr                    Sida
S2024/00085                                           2024-03-27--28 24HSN471                 1(6)



Yttrande över remiss, Narkotikautredningen - Vi kan
bättre! Kunskapsbaserad narkotikapolitik med liv och
hälsa i fokus
Region Västernorrland lämnar härmed sina synpunkter på Narkotikautredningens
betänkande. Regionen ställer sig generellt positiv till flera av utredningens ansatser –
det gäller inte minst att narkotikapolitiken ska bygga på vetenskap och beprövad
erfarenhet. Den stigmatisering som råder för enskilda personer med missbruk kan
motverkas genom att ett sådant synsätt får ett ökat genomslag. Allmänt gäller också att
det behövs insatser som leder att skadligt bruk och beroende ses som den sjukdom det är
– och att olika former av vård och skadebegränsande insatser finns att tillgå för den som
har sådana behov.

Betänkandet har ett jämförelsevis stort omfång som i stor utsträckning upptas av
bedömningar, uppmaningar och kunskapssammanställningar. Regionen har i
föreliggande yttrande valt att kommentera ett urval av bedömningar och uppmaningar
som i huvudsak rör hälso- och sjukvårdsområdet. Generellt välkomnar dock RVN
uppmaningar som innebär en fortsatt uppbyggnad av kunskap och spridning av
kunskap. När det gäller de konkreta lagförslagen ges några mer utförliga synpunkter
nedan.

En ambitionshöjning – av det slag som föreslås i betänkandet – när det gäller det
narkotikaförebyggande arbetet är mycket viktig för att säkra goda uppväxtvillkor och
barnets rätt att skyddas från narkotika. Det bör dock påpekas att om det tillkommer nya
eller mer ambitiösa uppdrag inom det främjande och förebyggande arbetet behöver
resurstilldelningen tas i beaktande. I annat fall finns en risk att det sker på bekostnad av
andra områden. För regionernas del handlar det om att åstadkomma likvärdiga
förutsättningar att genomföra uppdraget. Tillgång till exempelvis stöd i föräldraskapet
ska vara likvärdig oavsett bostadsort.

Inledningsvis finns det också anledning att betona att RVN ser ett genomförande av
Samsjuklighetsutredningens förslag som mycket viktigt. Det är ett nödvändigt steg i den
samlade utvecklingen mot en mer kunskapsbaserad behandling av och stöd till personer

Postadress                   Besöksadress   Telefon            E-post
Region Västernorrland        Storgatan 1    0611-800 00        region.vasternorrland@rvn.se
871 85 Härnösand             Härnösand
                                                         Datum         Dnr                        Sida
                                                         2024-03-27--28 24HSN471                  2(6)



med riskbruk, skadligt bruk och beroende. Det är också en förutsättning för att vården
ska kunna organiseras så att den ges samordnat med annan psykiatrisk vård.

Utredningen (14.5.6 ff.) bedömer att det behövs förebyggande insatser inom hälso- och
sjukvården riktade till unga. Personal inom primärvården bör i ökad utsträckning ha
kunskap om narkotika, riks- och skyddsfaktorer för narkotikaanvändning samt
hälsoeffekter för unga. Vidare bör verksamheterna i ökad grad införa metoder för tidig
upptäckt och tidiga insatser samt rutiner för hur patienten kan lotsas vidare. RVN
instämmer i bedömningen och vill understryka att det hälsofrämjande och förebyggande
arbetet ska vara kunskapsbaserat på universell, selektiv och indikerad nivå. Det också
viktigt att i sammanhanget tydligt verka för att ”fasa ut” metoder som inte säkerställer
önskvärd effekt.

RVN stöder bedömningen (15.1) att regeringen ska anta ett särskilt och femårigt
program för att förebygga narkotikaanvändning hos barn och unga 0-25 år. RVN ser i
detta sammanhang tre angelägna perspektiv för långsiktig förvaltning och
vidareutveckling av kunskapsbaserade metoder. Programmet bör arbeta utifrån den
nationella folkhälsopolitiken som helhet för att både fånga livsvillkor och
förutsättningar för hälsa som viktiga faktorer i det generella främjande och
förebyggande arbetet. Vidare att metoder behöver få genomslag för individen och för att
nå ambitionen att skapa en god och jämlik hälsa i hela landet, genom att
metodutvecklingen baseras på olika regionala och lokala förutsättningar.

Utveckling av metoder och uppbyggnad av förvaltningsstruktur baseras ofta på ett
storstadsperspektiv vilket inte alltid blir tillämpbart i glesbygdslän och dess kommuner.
Det är viktigt att ta med skolans resurser i skolhälsovården i utformningen av
programmet. Slutligen bör metodutvecklingen även ha ambitionen att minska
perspektivträngsel, undvika stereotypa antaganden och på så vis bättre främja
förutsättningar för en god hälsa.

Under avsnitt 16 lämnar utredningen en rad förslag och bedömningar kring tillgänglig
vård och stöd med god kvalitet. RVN delar här utredningens bedömning (16.5) att
vården behöver organiseras så att fler snabbare kan få vård för skadligt bruk eller
beroende. Vidare tillstyrks att primärvårdens roll för basbehandling vid skadligt bruk
eller beroende i ett sådant system bör förtydligas i statliga och regionala styrdokument.

RVN har inga invändningar (16.4) mot att regeringen inrättar en stödlinje för personer
med skadligt bruk eller beroende. I likhet med utredningens bedömning ser RVN ett
tydligt behov av att samordna ett eventuellt införande med 1177, och de insatser som
vidtas där. Utredningen behandlar vidare ett flertal bedömningar och förslag angående
barn och unga (16.6 – 16.8). RVN har i princip ingen specifik uppfattning av
Postadress              Besöksadress       Telefon                 E-post
Region Västernorrland   Storgatan 1        0611-800 00             region.vasternorrland@rvn.se
871 85 Härnösand        Härnösand
                                                          Datum         Dnr                        Sida
                                                          2024-03-27--28 24HSN471                  3(6)



inriktningen på de medel – inom God och nära vård – som föreslås finansiera en
ambitionshöjning. Det kan dock noteras att utredningen inte anger någon prioritering i
förhållande till andra medel som idag ingår i överenskommelsen.

RVN anser vidare att det bör understrykas och förtydligas att primärvården ska vara
första vårdnivå, även för barn och unga. Det är avgörande att hälso- och sjukvården kan
samordna strukturen för omhändertagande med kommunerna. Som nämnts ovan är
Samsjuklighetsutredningens förslag närmast en förutsättning för att nå vidare i arbetet
med att samordna och förbättra insatserna för barn och unga. Förutsättningarna för barn-
och ungdomspsykiatrin att ta ett utökat ansvar för utredning och behandling, kräver
utökade resurser och omfattande kompetensutveckling.

Under avsnitt 17 för utredningen fram flera förslag och bedömningar som rör
läkemedelsassisterad behandling vid opioid-beroende. RVN bedömer i likhet med
utredning av det fortsatt behövs en egen föreskrift för att främja kvalitet, jämlikhet och
tillgänglighet. RVN står också bakom inriktningen att utveckla personcentrerade vård-
och insatsförlopp – ett statligt stöd bör kunna underlätta den utveckling som
utredningen förordar.

I ett antal förslag redovisas bedömningar och ambitioner om att öka tillgången till
LARO-behandling. RVN vill här framföra följande synpunkt: en utökning av antalet
individer som ges sådan behandling – utan att den grundläggande behandlingskvaliteten
kan upprätthållas – innebär risker. Det är, för att ta ett exempel, inte klarlagt att
narkotikadödligheten på nationell nivå skulle minska med en sådan utveckling.

Inriktningen bör därför vara att ett bibehållande – och helst en utveckling – av
kvaliteten kan åstadkommas parallellt med att flera individer ges LARO. Mot denna
bakgrund är förslaget (18.6) om att säkra grundläggande nationella data om LARO
viktigt (och det stödjs av RVN). I grunden behöver det finnas ett konstaterat vårdbehov
och en uppföljning av de patienter som ingår i LARO. Med dessa reservationer kan ett
nationellt program utarbetas och genomföras. RVN ställer sig inte bakom ett erbjudande
om en kostnadsfri läkemedelsbehandling.

RVN tillstyrker att bedömningen (19.5.2) att hälso- och sjukvården bör erbjuda
utbildning om sjukdomstillstånd till enskilda och deras anhöriga. Den pågående
utredningen om ett stärkt stöd till anhöriga (Dir. 2023.77) förefaller lämplig att ges ett
tilläggsdirektiv inklusive ekonomiska konsekvenser.

I avsnitt 20 föreslås att hanteringen av opioidantagonister utanför hälso- och sjukvården
ska regleras i särskild lag. RVN tillstyrker förslaget, som motiveras väl med de
förutsättningar som anges i förslaget till ny lag. Breddningen till ett flertal verksamheter
Postadress              Besöksadress        Telefon                 E-post
Region Västernorrland   Storgatan 1         0611-800 00             region.vasternorrland@rvn.se
871 85 Härnösand        Härnösand
                                                         Datum         Dnr                        Sida
                                                         2024-03-27--28 24HSN471                  4(6)



(statliga myndigheter, kommunala verksamheter och enskilda respektive ideella
verksamheter) är rimlig och förenas med ändamålsenliga krav på utbildning och
hanteringsansvariga. RVN bedömer att den nya lagen kommer ge bättre förutsättningar
– inte minst ur kostnadssynpunkt – när det gäller att öka tillgången till naloxon.

RVN delar bedömningen att nyttan med ett brett tillgängliggörande av naloxon och
andra opioidantagonister tydligt överväger eventuella nackdelar. Särskilt viktigt är att
överlämning enligt den föreslagna lagen av läkemedel som verkar som
opioidantagonister ska vara kostnadsfria för den enskilde. Överhuvudtaget är det bra
med en tydlig intention om att förenkla tillgången till naloxon (se även förslag 24.2.4
om att hälso- och sjukvården behöver fortsatt förskriva naloxon till personer som
använder narkotika).

Under avsnitt 21 resonerar utredningen kring ett antal förslag röra skadereducering.
RVN tillstyrker förslaget till definition av skadereducering. En sådan definition – som
antas av riksdagen – bör kunna bidra till bättre förutsättningar för långsiktigt
skadereducerande arbete lokalt, regionalt och nationellt. En inkludering av
skadereducering i riktlinjer och vägledningar följer som en naturlig del av definitionen.

RVN bedömer dock att förslaget till ett förändrat mål för narkotikapolitiken behöver
utredas vidare och ges en mer grundläggande konsekvensanalys. Nuvarande mål har i
likhet med andra nollvisioner ett närmast utopiskt inslag som rimligen inte ger
förutsättningar för måluppfyllelse. Men samtidigt framstår förslaget till nytt mål – ett
samhälle med minskade skador av narkotika – som alltför defensivt och försiktigt
formulerat.

Utredningen föreslår att sprututbytesverksamheter ska få ett bredare syfte och genom
lagändringar nå fler som injicerar narkotika. Bedömningen är att utbudet av
lågtröskelverksamheter som erbjuda skadereducerande och hälsofrämjande insatser bör
utökas. Förslaget är att syftet med verksamheten utökas till att också främja psykisk och
fysisk hälsa. Tillståndskravet för verksamheten tas bort och ersätts med en
anmälningsplikt. Fortsatt åldersgräns är 18 år men även yngre personer kan ingå om
särskilda skäl föreligger. Krav på återlämning av sprutor och kanyler tas bort och ersätts
med skrivningar om att återlämnande ska främjas.

RVN stödjer här den huvudsakliga inriktningen att öka utbudet av
lågtröskelverksamheter – det innebär att skadereducerande och hälsofrämjande insatser
bör ingå i programmen (med ett bredare syfte). Men bedömningen är att ett
tillståndskrav är fortsatt rimligt. Detsamma gäller ett fortsatt krav på återlämning av
sprutor och kanyler. RVN ställer sig också tveksamt till om personer under 18 år
överhuvudtaget ska kunna ingå i ett sprututbytesprogram. En minderårig person med ett
Postadress              Besöksadress       Telefon                 E-post
Region Västernorrland   Storgatan 1        0611-800 00             region.vasternorrland@rvn.se
871 85 Härnösand        Härnösand
                                                        Datum         Dnr                        Sida
                                                        2024-03-27--28 24HSN471                  5(6)



pågående intravenöst missbruk bör i första hand bli föremål för andra och mer
ingripande vård- och stödinsatser.

RVN avvisar förslaget (21.3.2) att sprutor och kanyler ska kunna säljas på apotek. Det
skulle sannolikt bland annat motverka syftet med sprututbytesprogrammen och försvåra
möjligheterna för hälso- och sjukvården att nå patientgruppen och erbjuda en
skadereducerande vård.

Angående förslaget (21.5.1) om att heroinassisterad behandling ska vara en del av
läkemedelsassisterad behandling vid opiodberoende, vill RVN framhålla följande.
Utredningens bedömningen är att heroinassisterad behandling kan bedrivas av hälso-
och sjukvården vid opioidberoende. Detta förutsätter att det finns ett godkänt läkemedel
i Sverige som kan användas i behandlingen. När så är fallet gäller anmälningsplikt till
IVO. RVN menar att en sådant beslut bör vara föremål för en betydligt mer omfattande
analys. Ett ställningstagande kan först fattas när frågan är hanterad inom
kunskapsstyrningens ordinarie strukturer.

Utredningen anser att (21.5.2) lågtröskelmottagningar kan bedriva både sprututbyte och
läkemedelsassisterad behandling vid opioidberoende. Den lämnade bedömningen gör
gällande är att de båda verksamhetstyperna kan bedrivas som en gemensam
lågtröskelverksamhet. På sikt menar utredningen att det kan övervägas om
gemensamma föreskrifter ska utvecklas. RVN har här en motsatt uppfattning:
sprututbytesprogram och läkemedelsassisterad behandling bör inte inrymmas under
samma mottagningsverksamhet. Utredningen menar, så sin sida, att en gemensam
lokalisering underlättar för den enskilde som har många vårdkontakter. Men ur ett annat
behandlingsperspektiv, där LARO har en annan typ av behandlingsmål, framstår
förslaget som ogenomtänkt.

RVN stödjer bedömningen att Statens institutionsstyrelse, Kriminalvården och
Polismyndighetens hälso- och sjukvårdsansvar bör ses över inom ramen för en särskild
utredning. Vidare är ger regionen sitt stöd till förslaget om en lagändring (22.3.3) att
Kriminalvården ska kunna initiera upprättandet av en samordnad verkställighetsplan.

Om det finns behov av vård- och stödinsatser efter frigivningen ska det framgå vilken
huvudman som övertar ansvaret efter verkställighetstidens slut. Av förslaget framgår att
finansiering föreslås ske via generella statsbidrag vilket är en lämplig metod. RVN
bedömer dock att förslaget medför större kostnader för regionerna än de 12 miljoner
kronor som finns avsatta i utredningens förslag. Ett skäl är att regionerna kommer att
behöva upprätthålla en beredskap för att kunna bidra till upprättandet av en samordnad
verkställighetsplan på ett bra sätt.

Postadress              Besöksadress      Telefon                 E-post
Region Västernorrland   Storgatan 1       0611-800 00             region.vasternorrland@rvn.se
871 85 Härnösand        Härnösand
                                                         Datum         Dnr                        Sida
                                                         2024-03-27--28 24HSN471                  6(6)



RVN stödjer förslaget (24.3.1) att regeringen ska anta ett program för att minska antalet
dödsfall till följd av läkemedels- och narkotikaförgiftningar. Inriktningen om ett konkret
mål – för den första femårsperioden – förefaller välavvägd. RVN har inga närmare
synpunkter på insatsområden i ett nationellt program. Men inriktningen att utveckla
kunskapen om narkotikarelaterad dödlighet och därigenom att minska sådana dödsfall
bör vara en av flera centrala delar i ett sådant program.



REGION VÄSTERNORRLAND



Elina Backlund Arab
Ordförande hälso- och sjukvårdsnämnden

                                                         Anders Sylvan
                                                         T.f. hälso- och sjukvårdsdirektör




Postadress              Besöksadress       Telefon                 E-post
Region Västernorrland   Storgatan 1        0611-800 00             region.vasternorrland@rvn.se
871 85 Härnösand        Härnösand
