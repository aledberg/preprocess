                                                     Datum                 2024-04-12
                                                     Diarienummer          2024/0045
                                                     Ert diarienummer S2024/00085
                                                     Handläggare           Ola Balke


                                                     Socialdepartementet
                                                     103 33 Stockholm




Yttrande över slutbetänkande från
Narkotikautredningen - Vi kan bättre!
Kunskapsbaserad narkotikapolitik med liv
och hälsa i fokus SOU 2023:62
Myndigheten för delaktighet (MFD) arbetar med att främja, guida och stödja
samhällets aktörer att genomföra sina uppdrag utifrån hela befolkningens behov
och förutsättningar. MFD lämnar följande yttrande.

Myndighetens synpunkter
MFD instämmer i de resonemang och slutsatser som presenteras i betänkandet
och konstaterar att betänkandet uppmärksammar hur olika funktionsnedsättningar
har betydelse för risken att utveckla narkotikabruk och beroende.

Förslag för att stärka förutsättningarna för
narkotikaförebyggande arbete
MFD vill särskilt lyfta fram betydelsen av betänkandets förslag om förebyggande
insatser till barn och unga med funktionsnedsättning och psykisk ohälsa. En viktig
del av dessa insatser är att kunna erbjuda stöd och anpassningar till dem som är i
behov av det för att förbättra möjligheterna till goda skolresultat och främja
psykisk hälsa och därmed minska den potentiella användningen av
narkotikaanvändning.

Förbättrad samordning och ökad kunskap
MFD delar uppfattningen att det är bra om stödet till elever med neuropsykiatriska
funktionsnedsättningar och barn och unga med psykisk ohälsa kan stärkas och att
det, som utredningen framhåller, kan ske genom en förbättrad samordning mellan
skolan och olika vårdinstanser. För att nå dit menar MFD att det behövs ökad
kunskap i hur dessa människor bemöts, inom både skolan och vården, och att
berörda personalgrupper uppmärksammas på farorna med att inte i tid se
sambanden mellan psykisk ohälsa och risken för narkotikabruk.




Myndigheten för delaktighet. Växel 08-600 84 00, info@mfd.se, www.mfd.se                1 (2)
Ärendets handläggning
I den slutliga handläggningen av ärendet har generaldirektör Malin Ekman Aldén
(beslutande), avdelningschef Annika Streiler och utredare Ola Balke
(föredragande) deltagit.

Myndigheten för delaktighet

[elektroniskt underskriven]

Malin Ekman Aldén




                                                                                 2 (2)
