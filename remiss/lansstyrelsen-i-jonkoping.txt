                                                                         Yttrande
                                                                                                                       1 (9)
                                                                         Datum                         Diarienummer
                                                                         2024-04-15                    561–2024




                                                                         Socialdepartementet
                                                                         s.remissvar@regeringskansliet.se




                    Yttrande över betänkande Narkotikautredningen -
                    Vi kan bättre! Kunskapsbaserad narkotikapolitik
                    med liv och hälsa i fokus, SOU:2023:2,

                    Er beteckning: S2024/00085

                    Länsstyrelsen i Jönköpings län (i det fortsatta ”Länsstyrelsen”) yttrar
                    sig över betänkande Narkotikautredningen – Vi kan bättre!
                    Kunskapsbaserad narkotikapolitik med Liv och hälsa i fokus (SOU:
                    2023:62)


                    Sammanfattning
                    Länsstyrelsen är generellt positiv till de förslag och överväganden
                    som utredningen lämnar i slutbetänkandet. Särskilt hur det i
                    förslagen görs en koppling till förebyggande arbete inom flera
                    områden som brott, våld och framför allt den befintliga ANDTS-
                    strukturen på nationell, regional och lokal nivå. När det gäller såväl
                    Länsstyrelsen som kommunernas roll i de förslag som presenteras
                    ser Länsstyrelsen att det är viktigt att framhålla att det
                    narkotikaförebyggande arbetet inte bör ske på bekostnad av övriga
                    delar inom ANDTS.

                    Inledningsvis fokuserar Länsstyrelsen på de områden med
                    bedömningar och förslag som har mest koppling till Länsstyrelsens
                    ANDTS- och brottsförebyggande samordningsuppdrag och
                    förutsättningar, samt de förslag och överväganden som bedöms
                    påverka vad gäller det hälsofrämjande och förebyggande arbetet.
                    Svaret följer dispositionen i slutbetänkandet. Därefter lämnar
                    Länsstyrelsen några övergripande synpunkter på betänkandet.




Postadress: 551 86 Jönköping   Telefon: 010-223 60 00       E-post: jonkoping@lansstyrelsen.se   Webb: lansstyrelsen.se/jonkoping
                                           www.lansstyrelsen.se/jonkoping/personuppgifter
Länsstyrelsen i Jönköpings län                      Yttrande                                2 (9)
                                                                             Fel! Hittar inte
                                                    2024–04–15
                                                                             referenskälla.

              Avsnitt med förslag och överväganden som
              Länsstyrelsen i Jönköpings län väljer att yttra sig
              över.

              14. Stärka förutsättningarna för
              narkotikaförebyggande arbete

              Länsstyrelsen ställer sig bakom bedömningen.



              14.2. Kommunerna bör i ökad grad samordna det
              förebyggande arbetet mellan olika sektorer

              Länsstyrelsen ställer sig bakom bedömningen.

              Övriga synpunkter.
              Målet med hälso- och sjukvården är en god hälsa och en vård på lika
              villkor för hela befolkningen. Vården ska ges med respekt för alla
              människors lika värde och för den enskilda människans värdighet.
              Den som har det största behovet av hälso- och sjukvård ska ges
              företräde till vården. Det borde gälla även för det förebyggande
              arbetet. I socialtjänstlagen (SoL) regleras att alla kommuner ska
              arbeta ANDTS-förebyggande, och ett flertal kommuner har ANDTS-
              samordnare som ansvarar för de här frågorna.

              Utredningens analys visar att omfattningen av det ANDTS -
              förebyggande arbetet i kommunerna har minskat under perioden
              2016–2021. Det finns omotiverade skillnader mellan kommuner i det
              förebyggande arbetet, både avseende strukturen för arbetet och
              aktiviteter. Länsstyrelsen instämmer med bedömningen och ser
              behov av samordning och samverkan mellan preventionsområden
              för att ta vara på ANDTS- kunskap samt för att inte tappa den
              struktur som byggts upp inom narkotika och ANDTS-förebyggande
              arbete under många år. När det brottsförebyggande arbetet nu är
              under uppbyggnad finns en risk att samordningen av det ANDTS-
              förebyggande arbetet försvinner till förmån för det
              brottsförebyggande arbetet, som numera är lagstadgat. För att
              motverka att samordningen försvinner bör narkotika och ANDTS-
              frågor inkluderas och stärkas i det brottsförebyggande arbetet.
              Genom en kommunal samordning för frågorna kan det regionala
              stödet från Länsstyrelsen lättare tillgodose kommunernas behov
Länsstyrelsen i Jönköpings län                          Yttrande                                  3 (9)
                                                                                   Fel! Hittar inte
                                                        2024–04–15
                                                                                   referenskälla.

              genom att det finns kontaktpersoner och befintliga plattformar för
              arbetet.


              14.3.2 Nationellt stöd för förvaltning av metoder och
              arbetssätt.
              Länsstyrelsen tillstyrker förslaget. Se mer synpunkter under
              kommande avsnitt rörande Kapitel 15.

              Övriga synpunkter.
              Länsstyrelsen ser positivt till ett nationellt stöd då det skulle öka
              förutsättningarna för en mer jämlik tillgång till och användning av
              kunskapsbaserade metoder för kommuner. Vidare vill Länsstyrelsen
              understryka behovet av långsiktig förvaltning och vidareutveckling
              av kunskapsbaserade metoder.

              Länsstyrelsen vill samtidigt uppmärksamma att den erfarenhet som
              för närvarande finns kopplat till metodförvaltning och -utveckling,
              ofta har ett storstadsperspektiv och upplevs vara svårt att tillämpa i
              mindre kommuner.



              14.5.1 Föräldrastöd bör göras tillgängligt för fler
              föräldrar

              Länsstyrelsen ställer sig bakom bedömningen.

              Övriga synpunkter.
              Länsstyrelsen ställer sig positiva till förslaget och ser även att en
              regional stödstruktur genom en samordnande funktion skulle
              underlätta för en jämnare fördelning av föräldrastödet i länets
              kommuner. Samordning med relevanta aktörer på olika nivåer är en
              framgångsfaktor men är ibland svår att etablera. Systematiskt
              föräldraskapsstöd till föräldrar med barn i skolåldern behöver
              förstärkas i jämförelse med det goda och systematiska stöd som
              erbjuds föräldrarna när barnen är små och besöker Barnhälsovården
              och familjecentralerna. Föräldrar med barn i skolåldern kan stå inför
              nya utmaningar som de kan behöva stöd i. Avsaknaden av en naturlig
              plats för stöd kan bidra till att föräldrar inte vet vad de ska vända sig,
              därför vore en liknande struktur och samordning som finns för barn
              i yngre åldrar önskvärt.
Länsstyrelsen i Jönköpings län                        Yttrande                                4 (9)
                                                                               Fel! Hittar inte
                                                      2024–04–15
                                                                               referenskälla.

              Det brottsförebyggande föräldraskapsstödet som idag tilldelas
              länsstyrelser med särskilt utsatta områden skulle med fördel utökas
              eller kompletteras till att gälla samordning av det universella
              föräldrastödet. Ett likvärdigt universellt föräldraskapsstödjande
              samordningsuppdrag (och/eller ett förnyat uppdrag om samordning
              av folkhälsopolitiken) till länsstyrelserna skulle stärka
              förutsättningarna för ett jämlikt och långsiktigt förebyggande och
              hälsofrämjande arbete lokalt och regionalt.



              14.5.3 Satsningar för att begränsa tillgängligheten till
              narkotika bör fortsätta

              Länsstyrelsen är positiva till bedömningen att verka som ett stöd
              förutsatt att uppdraget har tydliga avgränsningar där övriga aktörer
              har tydliga ansvarsområden för samverkan.



              14.5.4 Folkhälsomyndigheten bör få i uppdrag att följa
              upp arbetet mot narkotikaanvändningen inom
              nöjesmiljöer.

              Länsstyrelsen ställer sig bakom bedömningen.

              Övriga synpunkter.
              Länsstyrelsen anser att uppföljning är viktigt för att kvalitetssäkra
              det förebyggande arbetet och metoden Krogar mot Knark.
              Länsstyrelsen står bakom bedömningen med tillägg att det i
              uppföljningen av metoden särskilt bör ingå utvärdering i vad som är
              verksamt ur ett småstadsperspektiv, detta för att metoden ska vara
              användbar och inte endast användbar i storstäder. Den ojämlikhet
              som finns i vilka kommuner som har möjlighet att arbeta utifrån
              metoden Krogar mot knark riskerar att bygga in en snedvridning i
              uppföljningen.

              Ytterligare ett tillägg är att genomförandet av en kartläggning bland
              de kommuner som inte använder metoden kan ge kompletterande
              information om vad som skulle behöva vidareutvecklas för att
              metoden ska vara användbar i fler typer av kommuner.
Länsstyrelsen i Jönköpings län                                   Yttrande                               5 (9)
                                                                                         Fel! Hittar inte
                                                                 2024–04–15
                                                                                         referenskälla.




              14.5.7 Förebyggande insatser riktade till sårbara
              grupper och individer kan ge effekt på flera olika
              problem, däribland narkotika

              Länsstyrelsen ställer sig bakom bedömningen.

              Övriga synpunkter.
              Länsstyrelsen ställer sig positiv till bedömningen med tillägg att
              nationellt stöd för förvaltning av metoder och arbetssätt enligt 14.3.2
              skulle underlätta för spridning av selektiva metoder för att nå
              riskgrupper. Utökad utvärdering av narkotikaförebyggande metoder
              och arbetssätts resultat är nödvändigt då befintliga utvärderingar är
              bristfälliga, något som bland annat lyfts i den kartläggning av
              narkotikaförebyggande fältarbete som publicerades under 2024 av
              Jönköping University i samverkan med bland annat Länsstyrelsen. 1



              14.6 Folkhälsomyndigheten ska få i uppdrag att
              förmedla kunskap om narkotika och hälsoeffekter

              Länsstyrelsen ställer sig positiva till förslaget med betoning på
              vikten att målgruppsanpassa materialet för bäst spridning, samt att
              dialog sker med övriga aktörer gällande vilka målgrupper som är i
              störst behov av information.



              15. Ett särskilt program för att förebygga
              narkotikaanvändning hos barn och unga
              Länsstyrelsen ställer sig bakom ett särskilt program för
              narkotikaförebyggande arbete. Särskilt positivt är att det i
              betänkandet görs en koppling till den befintliga ANDTS-strukturen.



              15.3 Länsstyrelserna ska få i uppdrag att stödja
              kommunerna i genomförandet av programmet




              1
                  Rapporter och working papers - Om oss - Jönköping University (ju.se)
Länsstyrelsen i Jönköpings län                        Yttrande                                 6 (9)
                                                                                Fel! Hittar inte
                                                      2024–04–15
                                                                                referenskälla.

              Länsstyrelsen ser positivt på förslaget att få en central roll för
              uppdraget att ansvara för att stödja kommunernas igenomförande av
              programmet.

              Övriga Synpunkter.
              Länsstyrelsen instämmer i det som framgår av betänkandet att
              förutsättningarna för det förebyggande arbetet behöver stärkas för
              att innehållet i programmet ska kunna genomföras. Annars riskerar
              andra delar av ANDTS-strukturen behöver stå tillbaka. Det innebär
              att Länsstyrelsen behöver få tillräckliga resurser för att på ett
              framgångsrikt sätt kunna axla det ansvar som föreslås i betänkandet,
              både för stora och för små län. Länsstyrelsens bedömning är att den
              föreslagna finansieringen om totalt 40 mkr under programperioden
              inte räcker för att förstärka länsstyrelsernas bemanning och
              arbetskapacitetför att klara uppdraget. Länsstyrelsernas föreslagna
              budget behöver därmed ses över så den ökar för varje år under
              femårsperioden. De lokala resurserna för ANDTS-förebyggande
              arbete har årligen minskat och därför behövs ytterligare stöd på
              regional nivå för att stärka det lokala arbetet.

              Länsstyrelsen ser positivt på intern samverkan mellan övriga
              uppdrag på myndigheten för att ge stöd till kommunerna i det
              preventiva arbetet på lokal nivå.

              Det behöver finnas en mottagarkapacitet hos kommunerna för att
              tillgängligt kunskapsstöd ska ge avsedd effekt på lokal nivå. För att
              mottagarkapacitet skall etableras bör ett riktat ekonomiskt anslag
              för sådan ges till kommunerna under programperioden.
              Länsstyrelsen gör koppling till de statliga styrmedel inom ANDTS
              som omnämns under 14.2 i betänkandet, och särskilt ekonomiska
              sådana. Detta för att möjliggöra tjänstepersoner som kan driva och
              implementera arbetet på lokal nivå. Vidare gällande förslaget att
              vägleda kommuner i lokala behovsanalyser ser Länsstyrelsen att
              samtliga relevanta databaser tillgängliggörs så att lokala indikatorer
              kan tas fram för kartläggningen av den lokala lägesbilden. För att
              lyckas med att kunna genomföra utbildningsinsatser för införande
              av effektiva metoder och arbetssätt, anses förslaget på nationellt
              stöd för förvaltning av metoder och arbetssätt (14.3.2) vara av stor
              vikt.
Länsstyrelsen i Jönköpings län                           Yttrande                              7 (9)
                                                                                Fel! Hittar inte
                                                         2024–04–15
                                                                                referenskälla.

              19. Vård och stöd till anhöriga

              19.5.4 Anhörigperspektivet ska stärkas i nationellt
              strategiskt arbete

              Länsstyrelsen ställer sig positiv till förslaget

              Övriga synpunkter.
              Anhöriga kan utgöra en viktig del i sin närståendes återhämtning
              och har samtidigt ofta en svår situation. Länsstyrelsen ser positivt på
              att anhörigas situation lyfts fram i ett eget avsnitt i betänkandet.



              21. Förslag om skadereducering och
              lågtröskelverksamheter


              21.2.2 Målet för narkotikapolitiken behöver förändras.

              Länsstyrelsen avstyrker bedömningen då Länsstyrelsen ser risker
              med att ändra målet för narkotikapolitiken från ett samhälle fritt
              från narkotika till ett samhälle med minskade skador av narkotika.

              Övriga synpunkter.
              Uppdraget för narkotikautredningen har varit att fokusera på att
              förbättra hälsan och livet för dem som använder narkotika. Därför
              resoneras kring ett skadereducerande synsätt i det nationella målet.

              I betänkandet beskrivs hur nollvisionen mot narkotikadödlighet ger
              en tydlighet i arbetet för att minska skador och död bland personer
              som använder narkotika. På samma sätt ger målet om ett samhälle
              fritt från narkotika en tydlighet i det förebyggande arbetet mot
              narkotika, inte minst riktat mot barn och unga, i enlighet med
              Barnkonventionen. Enligt artikel 33 i barnkonventionen ska Sverige
              – som konventionsstat – vidta alla lämpliga åtgärder, inklusive
              lagstiftningsåtgärder, administrativa, sociala och utbildningsmässiga
              åtgärder, för att skydda barn från olaglig användning av narkotika.

              Användning eller beroende narkotika är ett omfattande
              samhällsproblem som orsakar ett stort lidande för enskilda och
              deras anhöriga samt betydande kostnader för det offentliga. Bruk av
              narkotika hänger ofta samman med flera typer av brott, exempelvis
              trafikbrott och stölder. Försäljningen av narkotika är en ekonomisk
Länsstyrelsen i Jönköpings län                        Yttrande                                8 (9)
                                                                               Fel! Hittar inte
                                                      2024–04–15
                                                                               referenskälla.

              motor för den organiserade brottsligheten. Narkotikahandeln och
              konkurrens om narkotikamarknader är bidragande orsaker till
              konflikter, skjutvapenvåld och sprängningar i kriminella miljöer.
              Brottsförebyggande rådet (2023:13), konstaterar att barn och unga
              utnyttjas i de kriminella nätverken, i första hand för att förvara,
              transportera och sälja narkotika. Kontinuerlig rekrytering av barn
              och unga är en del av affärsmodellen för de kriminella nätverken.

              Länsstyrelsen anser inte att det föreslagna målet är förenligt med
              Barnkonventionens artikel 33 som handlar om att skydda barn från
              olaglig användning av narkotika eller skador och ohälsa orsakade av
              andras bruk. Länsstyrelsen ser inte heller att förslaget går ihop med
              det främjande och förebyggande arbetet som bedrivs av till exempel
              länsstyrelserna. Länsstyrelsen anser att målbilden i det
              förebyggande arbetet fortsatt bör vara ett samhälle fritt från
              narkotika och att individer på lång sikt slutar att använda narkotika.
              I det ingår att samhället behöver skydda individens liv och hälsa.
              Vägen till ett narkotikafritt samhälle innefattar skadereducerande
              insatser enligt Länsstyrelsens syn. För att tydliggöra den restriktiva
              hållningen till narkotika och samtidigt värna om skadereducering
              föreslås att nuvarande övergripande mål kvarstår för att skydda barn
              och unga.



              22. Vård, stöd och andra insatser för personer som
              begått brott eller vårdas utan samtycke,

               22.2.1. Lagstiftningen bör ses över
              Länsstyrelsen ställer sig positiv till utredningens bedömning om en
              översyn av huruvida den nuvarande lagstiftningens utformning fyller
              sina syften och vad eventuella förändringar skulle innebära.

              Övriga synpunkter.
              Länsstyrelsen anser det rimligt att göra en översyn av lagstiftningen.
              En inneboende tröghet i systemen gör det svårt att bedöma det
              framtida behovet av justeringar i narkotikastrafflagen innan
              effekterna av nuvarande förslag fått full genomslagskraft.



              28 Konsekvensanalyser

              28.2 Övriga konsekvenser och effekter
Länsstyrelsen i Jönköpings län                        Yttrande                                 9 (9)
                                                                                Fel! Hittar inte
                                                      2024–04–15
                                                                                referenskälla.

              Länsstyrelsen påtalar att det saknas analys av vilka konsekvenser ett
              nytt övergripande mål för det förbyggande arbete får för flickor och
              pojkars rätt till skydd mot skadliga effekter av narkotika samt
              minskad användning av narkotika.

              Ur jämställdhetsperspektiv ser Länsstyrelsen det som positivt att
              utredningen, lyfter Vård och stöd till anhöriga utifrån att kvinnor
              strukturellt tar större ansvar för hem, omsorg, relationer, så är
              anhörigperspektivet av stor vikt.




              De som medverkat i beslutet
              Beslutet har fattats av landshövding med samordnare ANDTS, social
              enheten för social hållbarhet Eva-Lena Julin Rydbo som
              föredragande. I den slutliga handläggningen har också länsråd Johan
              Löwenadler Davidsson och avdelningschef Emma Willaredt
              medverkat.




              Denna handling har godkänts digitalt och saknar därför namnunderskrift.
