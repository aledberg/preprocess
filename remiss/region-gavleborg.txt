                                                                    Datum 2024-03-2509               Dnr HSN 2024/181
       Handläggare Peo Hermansson chefläkare
                                                                                                     Sida 1 av 2
       Socialdepartementet                                          Mottagarens dnr   S2024/00085
       Regeringskansliet
       103 33 Stockholm
       s.remissvar@regeringskansliet.se
       s.hc@regeringskansliet.se




               Yttrande över remiss Narkotikautredningen - Vi kan bättre!
               Kunskapsbaserad narkotikapolitik med liv och hälsa i
               fokus S2024/00085

               Sammanfattning


               Region Gävleborg har erbjudits ta del av och lämna synpunkter på
               Narkotikautredningens analys, bedömningar och förslag i detta viktiga område
               och regionen vill här avge här ett yttrande.

               Sammanfattning

               Utredningen har haft uppdraget att föreslå hur en fortsatt restriktiv
               narkotikapolitik kan kombineras med ett effektivt narkotikaförebyggande arbete,
               en god missbruks- och beroendevård som innehåller insatser för skademinimering
               samt insatser för att ingen ska dö till följd av läkemedels- och
               narkotikaförgiftningar.

               Resultatet som utredningen presenterar är omfattande, väl genomarbetat och
               innehåller många bedömningar och förslag riktade mot såväl regering som
               kommuner, regioner och andra aktörer och huvudmän. Av detta följer också en
               komplexitet i och ett omfattande behov av resurser för genomförandet.
               I utredningen saknas dock en mer fullständig analys av vad som från statligt håll
               skulle krävas i såväl ekonomiskt stöd till regioner och kommuner liksom de
               utmaningar det skulle innebära för respektive aktör mera på det lokala planet och i
               samverkan.

               Region Gävleborg ställer sig trots detta bakom majoriteten av förslagen och
               bedömningarna och välkomnar särskilt förslagen kring att förstärka det
               förebyggande arbetet och samverkan därikring, kopplingen till God och Nära
               vård, fokus på Tidiga samordnade insatser (TSI) och behovet av evidensbaserade
               metoder och kunskapshöjande insatser liksom ett ökat fokus på föräldrastöd.
               Utredningen följer och stödjer således väl strukturerna för bland annat
               kunskapsstyrningen, implementering av förslagen kring
               Samsjuklighetsutredningen, Hälsoreformen för barn och unga (Börja med
               barnen) och detta med fördel i stället för att bygga nya strukturer.

               Överlag bedömer Region Gävleborg att utredningens förslag och bedömningar
               ligger väl i fas med riktningen som regionens Hälso- sjukvård stakat ut sedan


Postadress        Besöksadress        Telefon        Telefax          E-post rg@regiongavleborg.se      Bankgiro 5031-9771
801 88 Gävle      Rektorsgatan 1      026-15 40 00   026-15 57 00     Internet www.regiongavleborg.se   Org. nr.   232100-0198
                                                                           Dnr HSN 2024/181


                                                                               Sida 2 av 2


tidigare för målgruppen och som regionen arbetar vidare med för att
implementera.


De punkter som däremot Region Gävleborg inte ställer sig bakom är följande:

   •   vi avstyrker förslaget att ändra målet för narkotikapolitiken som helhet
       från ”ett samhälle fritt från narkotika” till ”ett samhälle med minskade
       skador av narkotika”.
   •   frågan om brukarrum och drug checking inom ramen för en eventuell
       översyn av narkotikastrafflagen. Utredningen konstaterar själv att
       evidensläget är oklart för dessa åtgärder.
   •   förslaget om att kravet på återlämning av sprutor och kanyler skall tas bort
       och ersättas med skrivningar om att verksamheten ska främja återlämning
       av sprutor och kanyler - avstyrkes helt.
   •   att ändra lagstiftningen så att det inte längre ska vara förbjudet att sälja
       sprutor och kanyler på apotek, vilket torde vara högst kontroversiellt och
       är ett förslag som skulle kunna motverka sitt syfte. Avtyrkes.

   •   Region Gävleborg kan vidare inte heller ställa sig bakom resonemangen
       om att eventuellt avkriminalisera bruk och innehav. Något som riskerar att
       öka bruket av narkotika och minska möjligheterna till tidig upptäckt.

       Region Gävleborg ställer sig dock bakom utredningens förslag omkring en
       översyn av huruvida den nuvarande lagstiftningens utformning fyller sina
       syften och vad eventuella förändringar skulle innebära.
       Regionen instämmer även i att det behövs bättre former för
       brottsförebyggande samverkan, där hälso- och sjukvården liksom
       kommunerna kan behöva ingå.




                                         2 (2)
