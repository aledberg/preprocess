                                                                                                               1(6)

                                                                  2024-04-29                             RS/71/2024


Adam Edler
Hälso- och sjukvårdspolitiska avdelningen
Tfn: 063142459
E-post: adam.edler@regionjh.se                                Socialdepartementet
                                                              S.remissvar@regeringskansliet.se
                                                              Kopia till:
                                                              s.fs@regeringkansliet.se




Svar på remiss (SOU 2023:26) Vi kan bättre!
Kunskapsbaserad narkotikapolitik med liv och hälsa i fokus
S2024/00085

Region Jämtland Härjedalen har fått möjlighet att agera remissinstans för betänkandet,
(SOU 2023:62) Vi kan bättre! – Kunskapsbaserad narkotikapolitik med liv och hälsa i fokus.
Utredningen har haft i uppdrag att föreslå hur en fortsatt restriktiv narkotikapolitik kan
kombineras med ett effektivt narkotikaförebyggande arbete, en god missbruks- och
beroendevård som innehåller insatser för skademinimering samt insatser för att ingen ska
dö till följd av läkemedels- och narkotikaförgiftningar.

Utredningen har inte haft i uppgift att utvärdera narkotikapolitiken i hela dess bredd, utan
fokus har varit på åtgärder som kan minska skador av narkotika. Utredningen föreslår
därför att målet för narkotikapolitiken som helhet bör ändras från ett samhälle fritt från
narkotika till ett samhälle med minskade skador av narkotika.

Syftet med betänkandet är att säkerställa att narkotikapolitiken är förenlig med kraven på
evidensbaserad vård, beprövad erfarenhet och skademinimering samt att den utvecklas och
anpassas till nutidens och framtidens utmaningar. I upprättat remissvar analyseras och
kommenteras betänkandet. Region Jämtland Härjedalen har valt att endast besvara de
områden som avser Hälso- och sjukvården.

Region Jämtland Härjedalen ställer sig positiv till utredningen i sin helhet men gör
bedömningen att målet med ett samhälle fritt från narkotika ska kvarstå. Skälet till detta
ställningstagande är att ett mål som fokuserar på skador kopplat till bruk av narkotika
riskerar att signalera en ökad acceptans för narkotikabruk. Region Jämtland Härjedalen vill
vidare lyfta de ekonomiska konsekvenserna, då reformen innebär en stor förskjutning av
kostnader till regionen. Osäkerheten i befintliga beräkningar är besvärande och kommer vad
Region Jämtland Härjedalen kan avgöra att medföra stor lokal arbetsbelastning och
kostnad. Ifall utredningen genomförs kommer det att krävas insatser både för rekrytering,
kompetensutveckling och teknikutveckling (digitala arbetssätt). Region Jämtland
Härjedalen utgår från att regionen får full kostnadstäckning.

Vidare vill Region Jämtland Härjedalen framföra följande synpunkter.

14.5.6 Det behövs förebyggande insatser inom hälso- och sjukvården riktade till
unga
Bedömning: Personal inom primärvården bör i ökad utsträckning ha kunskap om
narkotika, risk- och skyddsfaktorer för narkotikaanvändning samt hälsoeffekter för unga.

  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
                                                                                                         2(6)




Vidare bör verksamheterna i ökad grad införa metoder för tidig upptäckt och tidiga
insatser samt rutiner för hur patienten vid behov kan lotsas vidare.

Region Jämtland Härjedalen instämmer i utredningens förslag. Nödvändigt att det
genomförs kompetenshöjande insatser i primärvården, beroende på att vårdpersonalen i
allmänhet har begränsade erfarenheter att hantera ungdomar med narkotikaproblem. Av
den anledningen är det nödvändigt med kompetenshöjande insatser för personalen när det
gäller dels teoretisk kunskap och adekvat samtalsmetodik. Det är även av vikt att utveckla
vårdkedja mellan primärvården och specialistbarnpsykiatrin.

Detta innebär att primärvården bör ha ett första linjen uppdrag som innebär att kunna
bedriva lämpliga vårdinsatser. Idag saknar primärvården uppdraget då det är uppdelat
mellan specialistvården och primärvården.

16:5 Vården behöver organiseras så att fler snabbare kan få vård för skadligt
bruk eller beroende
Bedömning: Vårdområdet skadligt bruk eller beroende ingår i omställningen till god och
nära vård. Primärvårdens roll för basbehandling vid skadligt bruk eller beroende i ett
sådant system bör förtydligas i statliga och regionala styrdokument.

Region Jämtland Härjedalen instämmer med förslaget.

 16:6 Statliga ekonomiska styrmedel ska anpassas för att stödja
omhändertagandet vid skadligt bruk eller beroende
Förslag: Medel i satsningar för god och nära vård ska särskilt avsättas för att stärka
vården av personer med skadligt bruk eller beroende. Medlen ska användas för att stödja
utvecklingen inom detta vårdområde, särskilt avseende tidig upptäckt, tidiga insatser och
effektiva samverkansformer mellan primärvård och specialiserad beroendevård.

Bedömning: Regionerna bör etablera uppsökande verksamheter från primärvården på
platser där personer med beroende finns, som sociala verksamheter, härbärgen,
sprututbyten eller LARO-mottagningar.

Region Jämtland Härjedalen instämmer med förslaget. Här krävs utbildad personal och
skapa förutsättningar för att kunna genomföra det här arbetet.

16:7 Vård- och stödinsatser för barns och ungas skadliga bruk eller beroende av
narkotika bör förtydligas
Bedömning: Regionerna bör i ökad grad tydliggöra hälso- och sjukvårdens ansvar för att
behandla barns och ungas skadliga bruk eller beroende av narkotika. Särskilt barn- och
ungdomspsykiatrin (BUP) bör ta ökat ansvar för utredning och behandling av barns och
ungas skadliga bruk eller beroende.

Regionen Jämtland Härjedalen instämmer i förslaget. Strukturen för omhändertagandet
samordnas mellan regioner och kommuner, och det bör tydligt specificeras i
samverkansöverenskommelser om hur omhändertagandet ska samordnas och vem som
ansvarar för vad.




  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
                                                                                                         3(6)




16.9 Socialstyrelsen bör få i uppdrag att stödja
ungdomsmottagningarnas arbete för tidig upptäckt och tidiga insatser
Bedömning: Regeringen bör överväga att ge Socialstyrelsen i uppdrag att
bidra med ett kunskapsstöd till ungdomsmottagningarna, om tidig upptäckt och tidiga
insatser vid skadligt bruk eller beroende. Detta för att förtydliga ungdomsmottagningars
uppdrag.

Region Jämtland Härjedalen instämmer med förslaget och ser positivt på ett riktat uppdrag
till UM. Region Jämtland Härjedalen Ställer sig även positiv till att Socialstyrelsen får i
uppdrag att bidra med ett kunskapsstöd till ungdomsmottagningarna och därmed att UM
får ökad kunskap om droger för därigenom upptäcka men också motivera till vidare hjälp
hos rätt vårdgivare. Region Jämtland Härjedalen vill dock betona vikten av att vårdkedjan är
tydlig, vilket den inte upplevs idag.

Region Jämtland Härjedalen vill även betona vikten av ett samarbete med Mini-Maria för
ett ändamålsenligt samarbete. Vid upptäckt av skadligt bruk och beroende behöver det
utvecklas enklare samverkansformer och klargöra rollfördelningen.

16.10.5 En rationell läkemedelsförskrivning av narkotikaklassade läkemedel
med stöd för nedtrappning.
Bedömning: Regionerna bör implementera de kunskapsstöd som finns för att säkerställa
en rationell användning av narkotikaklassade läkemedel och en nedtrappning med stöd.
Genom regionala riktlinjer, stöd och ersättningsmodeller till vårdgivare bör regionerna
styra mot en minskad förskrivning av narkotikaklassade läkemedel och utveckla
ändamålsenligt stöd till patienter. Regionerna bör överväga att förskriva Naloxon till
patienter som behandlas med opioidläkemedel.

Region Jämtland Härjedalen instämmer med förslaget. Ett förstasteg bör vara att minska
förpackningar av narkotikaklassade läkemedel. Däremot bör primärvården bli bättre på att
inte skapa iatrogent beroende (missbruk av läkemedel betingat av läkarens åtgärder), samt
att behandla beroendetillstånd. Läkemedelskommittén följer förskrivning av
beroendeframkallande läkemedel till personer under 50 år och för opioider alla åldrar.

17.3.1 Det behövs fortsatt en egen föreskrift för läkemedelassisterad
behandling vid opiodberoende (LARO)
Bedömning: En föreskrift för att bedriva läkemedelassisterande behandling vid
opiodberoende (LARO) bör även fortsatt finnas för att främja god jämlik, tillgänglig och
säker vård. Att LARO är såväl skadereducerande, behandling och rehabilitering bör
tydligt framgå i föreskriften.

Region Jämtland Härjedalen instämmer med förslaget. Det är viktigt att det blir samma
föreskrifter över hela landet, det skulle innebära att det inte skulle spela någon roll var
patienten får behandlingen. Det skulle eliminera skillnader i vården ge tydliga tidsintervaller
i behandlingsplanen. Det skulle på så sätt göra det tydligare för patienten att veta “hur
länge” de olika stadierna i behandlingen är. Tydligare behandlingsplan som ändå bedöms
individuellt. Det skulle också underlätta fortsatt behandling vid ev. Flytt, behandlingshem,
anstalt och kriminalvård. Viktigt att uppmärksamma glesbygdens olika förutsättningar.

17.3.2 Olika vårdnivåer behöver samverka för att öka tillgängligheten till LARO

  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
                                                                                                         4(6)




Bedömning: Fler patienter i Sverige bör få tillgång till läkemedelsassisterad behandling
vid opioidberoende (LARO). Genom att arbeta kunskapsbaserat och samverka mellan
olika vårdnivåer kan tillgänglighet till insatsen förbättras hos huvudmännen.

Region Jämtland Härjedalen instämmer med förslaget. Beroendecentrum bör upprättas i
varje region utifrån samsjuklighetsutredningens förslag. Om en del LARO patienter på sikt
ska behandlas inom primärvården bör medel avsättas till specialistsjuksköterskor med
beroendekompetens likväl som det finns diabetessköterskor och demenssjuksköterskor. Här
bör det övervägas om införandet av en mobil verksamhet i de län som har långa avstånd till
LARO mottagningen.

Upphäva delar av den sekretess som föreligger mellan regionens beroendeenhet och
sprututbytet för att kunna utöka lågtröskelverksamhet och öka tillgängligheten att nå ut till
flera patienter. På så sätt kanske kunna fånga upp en viss patientgrupp som aldrig annars
skulle söka LARO vid beroendeenheten. Detta skulle gälla de patienter som har ett skadligt
bruk eller beroende av opioider då man vet att den största majoriteten av besökarna är
amfetaminister.

17.3.3 Personcentrerad vård- och insatsförlopp vid opioidberoende bör
utvecklas
Bedömning: Regionernas nationella programområde för psykisk hälsa (NPO) bör utveckla
ett personcentrerat vårdförlopp, för skadligt bruk eller beroende av opioider med fokus på
läkemedelassisterad behandling vid opioidberoende (LARO) som kan ersätta de regionala
vårdprogrammen och komplettera Vård- och Insatsprogrammet för missbruk och
beroende. Vårdförloppet bör gälla oavsett om behandling påbörjas vid institution,
fängelse rättspsykiatrisk, vårdenhet, slutenvård eller öppenvård. Vårdförloppet bör utgå
från bäst tillgängliga kunskap och nationella riktlinjer.

Region Jämtland Härjedalen ställer sig positiv till förslaget. Det är av största vikt att det
finns lika föreskrifter över hela landet som möjliggör att det blir likvärdig vård över hela
landet. Det är viktigt att stödja arbetet och avsätta medel i överenskommelser för att minska
väntetid och öka tillgång till behandling.

17.3.5 Ökad tillgänglighet till läkemedelsassisterad behandling vid opioid-
beroende (LARO) ska ingå i ett nationellt program för att minska narkotika och
läkemedelsorsakade förgiftningar
Bedömning: Socialstyrelsen, Tandvårds- och läkemedelsförmånsverket (TLV),
Läkemedelsverket och andra relevanta aktörer bör noggrant följa utvecklingen inom
området och bidra till en säker och ändamålsenlig styrning vad gäller rekommendation
och subvention av beredningsform i LARO.

Region Jämtland Härjedalen ställer sig positiv till förslaget. Rekommendationerna bör vara
likartade i hela landet och betonar vikten av vilka förstahandspreparat som bör användas till
patienter som får LARO för första gången.

18. Att säkra grundläggande data om läkemedelsassisterad behandling vid
opioidberoende (LARO) på nationell nivå
Region Jämtland Härjedalen anser att det finns ett värde att följa data då det idag saknas
kunskap om hur förskrivningen nationellt ser ut. Bra att arbetet genomförs tillsammans

  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
                                                                                                         5(6)




med den nationella kunskapstyrningens arbetsgrupp för skadligt bruk och beroende och
beredningsgruppen för samordnad rapportering till patientregistret.

19.5.2 Hälso- och sjukvården bör erbjuda utbildning om sjukdomstillstånd till
enskilda och deras anhöriga
Bedömning: Hälso- och sjukvårdens ansvar och möjlighet för att stödja anhöriga inom
området skadligt bruk eller beroende bör tydliggöras.

Region Jämtland Härjedalen instämmer med förslaget. Regeringen bör ge den pågående
utredningen Ett stärkt stöd till anhöriga till långvarigt eller allvarligt sjuka (Dir. 2023:77) i
tilläggsdirektiv att överväga om det är ändamålsenligt och vad de ekonomiska
konsekvenserna skulle bli av att ändra patientlagen (2014:821) så att hälso- och sjukvården
blir skyldig att erbjuda utbildning till enskilda och anhöriga om bland annat
beroendesjukdomar.

19.5.5 Det behövs en nationell aktör som driver på arbetet för anhöriga inom
området.
Förslag: Regeringen ska ge nationellt kunskapscentrum anhöriga (Nka) ett särskilt
uppdrag att bygga upp kunskap om anhöriga till personer med skadligt bruk eller
beroende och/eller samsjuklighet.

Region Jämtland Härjedalen instämmer med förslaget. Beroendesjukdomar kan
kategoriseras som anhörigsjukdom.

21.3.2 Sprutor och kanyler ska kunna köpas på apotek som komplement till
sprututbytesverksamheter
Förslag: Förordningen (2012:596) om införsel av och handel med sprutor och kanyler ska
ändras för att möjliggöra köp av sprutor och kanyler på apotek.

Region Jämtland Härjedalen instämmer inte. Genom att tillhandhålla sprututbyte på
apotek, går personen miste om kontakten mellan vårdtagare och behandlande personal, det
vill säga flera skadereducerande och hälsofrämjande insatser går förlorade. Det finns dock
stora behov av att skapa förståelse för verksamheten och dess samhällsnytta. I Jämtlands
län finns redan planer på utökning i länet. Just tillgängligheten i länet är en utmaning: hur
verksamhet ska bedrivas i glesbygd med tanke på kompetens, kvalitet och tillsyn. Region
Jämtland Härjedalen anser inte att man ska slopa kravet på retur av kanyler för att få ut nya,
dessa riskerar i annat fall bli utspridda i närområdet i exempelvis parker.

Sammanfattning
Sammanfattningsvis ställer sig Regionen Jämtland Härjedalen positiv till utredningen i sin
helhet. Förslaget innebär stora förändringar som kommer att vara utmanande att uppfylla.
Utredningen föreslår att målet för narkotikapolitiken som helhet bör ändras från ett
samhälle fritt från narkotika till ett samhälle med minskade skador av narkotika. Region
Jämtland Härjedalen föreslår att nuvarande målsättning med narkotikapolitiken kvarstår,
det vill säga ett narkotikafritt samhälle.

En utmaning kommer att vara i glest befolkade områden såsom vårt län. Det handlar i
huvudsak om bemanning/kompetens och kontinuitet. Region Jämtland Härjedalen ser även
att trots en omfattande utredning kvarstår ett stort arbete på hemmaplan, där lokala


  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
                                                                                                         6(6)




överenskommelser inom länet behöver tas fram. Då uppdraget är detsamma oavsett
invånarantal vill regionen understryka vikten av att statliga stimulansmedel inte enbart
fördelas utifrån befolkningsmängd.

REGION JÄMTLAND HÄRJEDALEN



Bengt Bergqvist (S)
Regionstyrelsens ordförande                                         Sara Lewerentz
                                                                    Regiondirektör




  Besöksadress: Kyrkgatan 12 Östersund Postadress: Region Jämtland Härjedalen Box 654 831 27 Östersund
      Telefon: 063-14 75 00 Fax: 063-14 77 56 E-post: region@regionjh.se Webbplats: www.regionjh.se
                       Bankgiro: 250-0486 Plusgiro: 8 28 00-4 Org nr: 232100-0214
