                                                                    Yttrande                                    1 (4)

                                                                    Datum                         Diarienummer
                                                                    2024-04-15                    101-527-2024




                                                                    Socialdepartementet
                                                                    s.remissvar@regeringskansliet.se
                                                                    s.hc@regeringskansliet.se.
                                                                    diarienummer S2024/00085

                                                                    Avsändare referens: S2024/00085




                  Slutbetänkande SOU 2023:62 Narkotikautredningen
                  - Vi kan bättre! Kunskapsbaserad narkotikapolitik
                  med liv och hälsa i fokus

                  Sammanfattning och övergripande synpunkter
                  Länsstyrelsen i Örebro län tillstyrker i stort utredningens
                  slutbetänkande i de delar som berör länsstyrelserna och som
                  beskrivs nedan. Länsstyrelsen motsätter sig förslaget att ändra
                  Sveriges nationella narkotikapolitiska mål.

                  Länsstyrelsen ser positivt på förslaget om att anta ett särskilt
                  program för att förebygga narkotikaanvändning hos barn och unga.
                  Att satsa på barn och unga tidigt på olika nivåer och arenor i
                  samhället är viktigt, både med främjande och förebyggande arbete.
                  Länsstyrelsen är en viktig aktör som länken i arbetet mellan den
                  nationella och lokala nivån.


                  Synpunkter på betänkandets förslag
                  Länsstyrelsen kommer att lämna synpunkter inom kapitlen 14–15, 19
                  och 21.


                  14.3 Folkhälsomyndigheten ska få i uppdrag att ta fram
                  kunskapsstöd i syfte att höja kvaliteten i förebyggande
                  arbete
                  Länsstyrelsen i Örebro län ställer sig bakom förslaget att ge
                  Folkhälsomyndigheten uppdrag att utveckla ett målgruppsanpassat
                  kunskapsstöd samt genomföra utbildningar, men vi har synpunkter i
                  avsnitt 14.3.1 Skäl för förslag och bedömning avseende punkterna 3
                  och 4. Vi ser positivt på att utbildningar ges riktat till länsstyrelserna

Postadress:   701 86 Örebro   Telefon: 010-224 80 00         E-post: orebro@lansstyrelsen.se   Webb: lansstyrelsen.se/orebro

                                        www.lansstyrelsen.se/orebro/personuppgifter
Länsstyrelsen Örebro län                               Yttrande                               2 (4)

                                                       2024-04-15                  101-527-2024




               som regional aktör men föreslår att kommunerna ska inkluderas
               direkt i utbildningsinsatserna och det regelbundna
               erfarenhetsutbytet och kollegiala lärandet mellan
               utbildningsdeltagarna.


               14.3.2 Ett nationellt stöd för förvaltning av metoder och
               arbetssätt bör testas
               Länsstyrelsen välkomnar förslaget om att testa ett nationellt stöd för
               förvaltning av metoder och arbetssätt. Detta ses som viktigt för att
               kunna bedriva ett långsiktigt förebyggande ANDTS-arbete i stort där
               det narkotikaförebyggande arbetet är en del som Örebro län under
               senaste åren stärkt. Förvaltning av evidensbaserade metoder inom
               preventionsområdet är en fråga som är ständigt aktuell inom
               länsstyrelsernas förebyggande uppdrag, inkluderat ANDTS. Det är
               viktigt att ta vara på det som redan finns och lägga vikt i stöd för
               implementeringen av metoderna och arbetssätt. Detta resonemang
               återkommer även under punkt 14.5.1 och 15.3.


               14.5.1. Föräldrastöd bör göras tillgängligt för fler föräldrar
               Länsstyrelsen instämmer i att stödet till föräldrar och andra viktiga
               vuxna behöver tillgängliggöras och målgruppsanpassas i ökad grad.
               Föräldraskapsstödet är inte jämlikt fördelat i Örebro län eller
               nationellt. I syfte att bland annat tillgängliggöra stödet i länet har
               Region Örebro län tillsammans med Länsstyrelsen, länets kommuner
               och andra aktörer i länet tagit fram en regional strategi för
               föräldraskapsstödsarbetet.

               Enligt Länsstyrelsen är det viktigt att ta vara på material som redan
               finns och utvärdera detta innan nytt framtagande av material.
               Länsstyrelsen ställer sig därför frågande till om stödet bör
               kompletteras med information om hur föräldrar kan kommunicera
               om narkotika med sina barn.

               Länsstyrelsen vill betona att en grundläggande förutsättning för att
               förebygga barn och ungas narkotikaanvändning är att fokusera på
               både främjande och förebyggande arbete. Ett större fokus bör vara
               på hur samhällets aktörer förser barn med en god, trygg och jämlik
               uppväxt för att på sikt förebygga narkotikaanvändning.

               Länsstyrelsen instämmer med betänkandet att statsbidragen som
               Myndigheten för familjerätt och föräldraskapsstöd av regeringen fått
               i uppdrag att betala ut för föräldraskapsstödjande insatser är en
Länsstyrelsen Örebro län                                Yttrande                                 3 (4)

                                                        2024-04-15                    101-527-2024




               angelägen satsning. Däremot är fördelningen av dessa statsbidrag
               inte jämlikt fördelade i kommunerna. För att uppnå god effekt av
               arbetet behövs långsiktiga satsningar för att kommunerna ska kunna
               bygga upp hållbara och stödjande organisationer för
               föräldraskapsstöd.


               14.5.4 Folkhälsomyndigheten bör få i uppdrag att följa upp
               arbetet mot narkotikaanvändningen inom nöjesmiljöer
               Länsstyrelsens upplevelse i kontakt med andra länsstyrelser och
               kommuner är att metoden idag är inriktad på större nöjeskrogar. Vi
               tror därför att det kan vara bra att följa upp arbetet med Krogar mot
               knark. Nuvarande upplägg och material passar inte i mindre
               kommuner där man kan ha problem med narkotika på
               serveringsställen som är av annan karaktär än nöjeskrogar. Om
               metoden utvärderas kan det ge viktig information om och hur den
               kan anpassas för att även passa på andra typer av ställen än
               nöjeskrogar, såsom exempelvis mindre restauranger.


               15.3 Länsstyrelserna ska få i uppdrag att stödja
               kommunerna i genomförandet av programmet
               Länsstyrelsen ställer sig positiv till att få ett uppdrag att stödja
               kommunerna i genomförandet av det särskilda programmet för att
               förebygga narkotikaanvändning hos barn och unga. Länsstyrelsens
               ANDTS-samordning har en viktig roll som regional aktör. Det finns
               behov i länet av att stärka och bredda det narkotikaförebyggande
               arbetet och det har senaste åren varit fokus på att sprida
               kunskapsmaterial på i huvudsak drogen Cannabis.

               En förutsättning för ett utökat uppdrag är att det tilldelas resurser i
               paritet med uppdragets innehåll och omfattning.


               19.5.5 Det behövs en nationell aktör som driver arbetet
               för anhöriga inom området
               Länsstyrelsen ställer sig positiv till förslaget att ge Nationellt
               kompetenscentrum anhöriga (Nka) ett särskilt uppdrag att bygga
               upp kunskap om anhöriga till personer med skadligt bruk eller
               beroende och/eller samsjuklighet.

               Länsstyrelsen har sedan lång tradition bedrivit ett nätverk för
               aktörer i Örebro län som arbetar med stöd till barn som anhöriga. I
               vissa av dessa kommuner kan även föräldrar erbjudas stöd parallellt
Länsstyrelsen Örebro län                              Yttrande                               4 (4)

                                                      2024-04-15                  101-527-2024




               med stödgrupper för barn. Behovet att följa och utveckla
               kunskapsområdet inom stöd till anhöriga till personer med skadligt
               bruk eller beroende och/ eller samsjuklighet är viktigt för
               Länsstyrelsens regionala arbete i att stötta kommunerna och andra
               relevanta aktörer i länet. I och med detta välkomnar Länsstyrelsen
               förslaget om ett särskilt uppdrag till Nka att bygga upp
               kunskapsområdet anhöriga till personer med skadligt bruk eller
               beroende och/ eller samsjuklighet.


               21.2.2 Målet för narkotikapolitiken kan behöva
               förändras
               Länsstyrelsen i Örebro ställer sig inte bakom förslaget att ändra
               målet med narkotikapolitiken från ett samhälle fritt från narkotika
               till ett samhälle med minskade skador av narkotika. Utredningens
               utgångspunkt har varit att fokusera på att förbättra hälsan och livet
               för dem som använder narkotika. Vi bedömer att det behöver göras
               en fördjupad analys ur ett barn- och kriminalpolitiskt perspektiv.
               Detta för att veta hur det kan tänkas påverka de individer som
               verkar och utför brott samt narkotikans betydelse för finansiering av
               den organiserade brottsligheten. Särskilt viktigt är att skydda barn
               från kriminella miljöer samt användning av narkotika.


               De som medverkat i beslutet
               Beslutet har fattats av landshövding Lena Rådström Baastad med
               handläggare Annika Borg som föredragande. I den slutliga
               handläggningen har också länsråd Anna Olofsson, avdelningschef
               Stina Sjölin, enhetschef Anna Andersson och handläggare Sofia
               Fosselius medverkat.
