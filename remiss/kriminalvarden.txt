                                                                                                                                      1(2)
                                                                        REMISSVAR
                                                                        Datum                                   Vårt diarienummer
                                                                        2024-04-15                              KV-2024-1897


                                                                                            Socialdepartementet



                           Vi kan bättre! Kunskapsbaserad narkotikapolitik med liv och hälsa i
                           fokus – SOU 2023:62
                           Er beteckning S2024/00085

                           Kriminalvården har, utifrån de aspekter som myndigheten har att beakta, följande synpunkter på
                           utredningens förslag.

                           Kriminalvården ser positivt på förslaget att myndigheten ges möjlighet att kalla regionen eller
                           kommunen till samordnad verkställighetsplanering. Det finns dock behov av att förtydliga hur
                           en sådan plan ska förhålla sig till den verkställighetsplan som ska upprättas för en intagen enligt
                           1 kap. 5 § fängelselagen (2010:610). I betänkandet uttrycks å ena sidan att insatser från region
                           och kommun ska kunna ingå i den för klienten obligatoriska verkställighetsplanen och att denna
                           då ska kallas för en samordnad verkställighetsplan (se betänkandet s. 711), och å andra sidan att
                           den samordnade verkställighetsplanen kan vara ett komplement till den ordinarie
                           verkställighetsplanen (se betänkandet s. 936). Det bör därtill beaktas att det även för varje
                           frigiven som står under övervakning ska upprättas en individuellt utformad plan (se 26 kap. 14 §
                           andra stycket brottsbalken). Såvitt kan utläsas har det i betänkandet inte övervägts om
                           Kriminalvården även i det skedet, dvs. när den frigivne är föremål för frivård, ska få kalla
                           regionen eller kommunen till en samordnad verkställighetsplanering.

                           Kriminalvården vill därutöver framföra att det, utifrån myndighetens uppdrag, kan vara
                           problematiskt att peka ut endast Kriminalvården som ansvarig för den samordnade
                           verkställighetsplanen efter verkställighetstiden. Även om planen föreslås innehålla uppgifter om
                           vem eller vilka som ska ta över ansvaret för insatser efter att verkställigheten avslutas, kommer
                           ingen aktör att ha ett ansvar för den samordnade planen. Kriminalvården förordar därför att det
                           i den föreslagna bestämmelsen även anges hur ansvaret för den samordnande planen ska
                           fördelas när Kriminalvården inte längre har möjlighet att ansvara för den.

                           Kriminalvården ser vidare positivt på förslaget att genom lag möjliggöra hantering av
                           opioidantagonister utanför sjukvården och förslaget om att utreda frågan om hur specialiserad
                           vård med fokus på LARO-behandling ska kunna erbjudas fler klienter under anstalts- och
                           häktesvistelser inom ramen för ett regeringsuppdrag. Kriminalvården förordar dock att medlen
                           för att finansiera dessa förslag utbetalas genom höjning av myndighetens ordinarie anslag.
KV0286 Ver.04 2022-04




                           ____________________

                           Detta yttrande har beslutats av generaldirektören Martin Holmgren efter föredragning av
                           verksjuristen Karolina Markgren. Överdirektören Peter Yngve, kanslidirektören Hanna Jarl och
                           rättschefen Caroline Oredsson har varit med vid den slutliga handläggningen av ärendet.
                  Organisatorisk enhet            Adress                          Telefon             E-post
                  Huvudkontoret                   601 80 Norrköping               077-228 08 00       Registraturen.HK@kriminalvarden.se
                                                                                                                         2(2)
                                                                 REMISSVAR
                                                                 Datum                             Vårt diarienummer
                                                                 2024-04-15                        KV-2024-1897




                           Martin Holmgren
KV0286 Ver.04 2022-04




                  Organisatorisk enhet       Adress                      Telefon         E-post
                  Huvudkontoret              601 80 Norrköping           077-228 08 00   Registraturen.HK@kriminalvarden.se
