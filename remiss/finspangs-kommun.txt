                                                                         Datum                 Beteckning
                                                                         2024-04-19            KS.2024.0113

                                                                                               Ert diarienummer
                                                                                               S2024/00085




Handläggare
                                                                         Socialdepartementet
Linda Ulriksson
Verksamhetschef




                          Remissvar över slutbetänkandet SOU 2023:62
                          Vi kan bättre! - Kunskapsbaserad narkotikapolitik med liv
                          och hälsa i fokus

                          Sammanfattning

                          Sammanfattningsvis är Finspångs kommun positiv till utredningens förslag att låta
                          narkotikapolitiken vila på en kunskapsbaserad grund med tydlig inriktning mot liv
                          och hälsa. Nationell vägledning och kunskapsstöd behöver utvecklas för jämlik
                          vård och samordnade insatser.
                          Det finns också en tydlig vinst med att koppla ihop denna utrednings förslag med
                          Samsjuklighetsutredningen för att uppnå en ökad livskvalitet för en sårbar grupp.

                          Däremot anser vi att det inte finns någon motsättning mellan målet om ett
                          narkotikafritt samhälle och ett samhälle med minskade skador av narkotika.
                          Ambitionen att eftersträva ett samhälle fritt från narkotika bör kvarstå, särskilt med
                          tanke på barnperspektivet i det förebyggande arbetet. Vi avstyrker därför förslaget
                          att målet bör ändras utan anser att båda målen bör finnas på ett jämbördigt plan.
                          Avslutningsvis anser vi att utredningen är otydlig kring legalisering och
                          avkriminalisering gällande bruk av narkotika. Innan det sker några förändringar
                          inom det området skulle frågan behöva belysas på ett tydligare och mer
                          lättförståeligt sätt än diskussionerna som sker inom ramen för denna utrednings
                          arbete.


                          Synpunkter

                          14.2           Kommunerna bör i ökad grad samordna det förebyggande
                                         arbetet mellan olika sektorer
                                         Finspångs kommun ställer sig bakom detta förslag med
                                         tanke på helheten och kostnadseffektiviteten.
                          16.7           Vård- och stödinsatser för barns och ungas skadliga bruk eller
                                         beroende av narkotika bör förtydligas
                                         Utredningen föreslår att barn- och ungdomspsykiatrin bör ta ett ökat
                                         ansvar för utredning och behandling. Det är angeläget att
                                         vården ges möjligheter att ta tag i detta angelägna ärende och att
                                         öka personalens kunskap om detta vilket också framförs i


Bergslagsvägen 13-15, 612 80 Finspång     Telefon 0122-850 00
Organisationsnummer 212000-0423           Fax 0122-850 33
www.finspang.se                           kommun@finspang.se
                      utredningen. I dagsläget anser vi att detta inte en prioriterad grupp
                      hos barn- och ungdomspsykiatrin och ser att de därigenom kan falla
                      mellan stolarna.
        19.2 samt     Hur påverkas anhöriga samt enklare att få stöd på telefon
        19.5.6        eller digitalt
                      Som representant för en mellanstor kommun ser vi vikten
                      av en jämlik vård och god tillgång till stöd för anhöriga. Det är enligt
                      oss en tacksam grupp att nå via företrädesvis digitala former som
                      möjliggör deltagande oavsett närhet till vården.
                      Däremot behövs det ett klargörande om det är kommunerna eller
                      regionerna som ska ansvara för detta stöd.


        21.3.1        Sprututbytesverksamheter ska få ett bredare syfte och genom
                      lagändringar nå fler som injicerar narkotika
                      Vi är positiva till inställningen att sprututbytesverksamhet
                      ska, förutom den rent medicinska aspekten, motivera till vård och
                      behandling för att främja psykisk och fysisk hälsa.




        FINSPÅNGS KOMMUN




        Riitta Leiviskä-Widlund
        socialråd




2 (2)
