2024-04-17                                          Socialdepartementet
Jämställdhetsmyndigheten                            s.remissvar@regeringskansliet.se
info@jamstalldhetsmyndigheten.se                    Kopia till s.hc@regeringskansliet.se
Diarienummer: ALLM 2024/34                          Diarienummer S2024/00085




JÄMSTÄLLDHETSMYNDIGHETENS REMISSVAR
PÅ BETÄNKANDET VI KAN BÄTTRE! – KUNSKAPSBASERAD
NARKOTIKAPOLITIK MED LIV OCH HÄLSA
I FOKUS, SOU 2023:62


Jämställdhetsmyndigheten begränsar svaret till att i första hand beröra delarna som
handlar om personcentrerad vård och att vården och stödet till särskilt utsatta grupper
med skadligt bruk eller beroende bör anpassas efter deras behov. Kvinnors i många
fall särskilt utsatta position i relation till skadligt bruk eller beroende lyfts i dessa
delar av betänkandet på ett förtjänstfullt sätt.
    Vi ställer oss därmed bakom betänkandets bedömning enligt 16.10.4 att ”Reg-
ioner och kommuner bör säkerställa att alla, oavsett könsidentitet, könsuttryck och
sexuell läggning, ges tillgång till vård och stöd av god kvalitet. Socialstyrelsens på-
gående uppdrag att inhämta kunskaper om och analysera vården och stödet för flickor
och kvinnor med skadligt bruk eller beroende kan bidra till nödvändig utveckling
inom området. Vidare bör ett hbtqi-perspektiv inkluderas.”
    Det är därför också positivt att betänkandet särskilt betonar att ”det behövs extra
stora ansträngningar och kunskapslyft för att utveckla det stöd samhället erbjuder
flickor och kvinnor”.
    Jämställdhetsmyndigheten vill dock framföra att formuleringar som genomgå-
ende används i utredningen om att utföra sex mot ersättning eller att avstå från sex
mot ersättning för att ta del av insatser saknar både ett maktperspektiv och ett barn-
rättsperspektiv. När det beskrivs som handlingar som utförs eller avstås från, så syn-
liggörs det inte att det är en form av sexuellt utnyttjande som barn och vuxna i en
utsatt situation utnyttjas för att genomföra. Myndigheten instämmer i att personer
som utnyttjas i prostitution behöver få tillgång till insatser, både om de befinner sig i
en situation av pågående utnyttjande, eller har tidigare erfarenhet av prostitution. När
det gäller barn så har även socialtjänsten ett ansvar att skydda barn för att utsättas för
olika former av våld, däribland sexuella övergrepp. Jämställdhetsmyndigheten föror-
dar att i stället använda begreppen sexuell exploatering av barn, och för vuxna per-
soner som utnyttjas i prostitution.




                                                                                           1 (2)
2024-04-17
Remissvar SOU 2023:62
Diarienummer: ALLM 2024/34



För Jämställdhetsmyndigheten



Lena Ag
Generaldirektör



                                                  Lars-Gunnar Engström
                                                  Utredare

I ärendets slutliga handläggning har enhetschefen Jens Sandahl deltagit.




                                                                           2 (2)
