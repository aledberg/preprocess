                                                                                                                      1 (7)
                                                                  Datum                               Diarienummer
                                                                  2024-04-22                          703-2024




                    SOU 2023:62 Vi kan bättre! Kunskapsbaserad
                    narkotikapolitik med liv och hälsa i fokus
                    Er beteckning: Begäran om yttrande över Narkotikautredningen - Vi
                    kan bättre! Kunskapsbaserad narkotikapolitik med liv och hälsa i
                    fokus SOU 2023:62S2024/00085




                    Sammanfattning
                    Länsstyrelsen Västerbotten, nedan enbart Länsstyrelsen, är i huvudsak
                    positiv till de förslag och överväganden som utredningen lämnar i
                    slutbetänkandet. Länsstyrelsen väljer att yttra sig över de delar som
                    har mest koppling till ANDTS-förebyggande samordningsfunktionens
                    uppdrag samt närliggande uppdrag inom social hållbarhet och
                    förutsättningar, samt de förslag och överväganden som bedöms
                    påverka länet vad gäller det hälsofrämjande och förebyggande arbetet.

                    I detta yttrande lämnar Länsstyrelsen sin syn på förslag och
                    bedömningar gällande kapitel 14, 15, 21.2.2, 28.2. samt mer allmänna
                    bedömningar och synpunkter.

                    • Länsstyrelsen ställer sig positiv till att relevant aktör får i uppdrag att
                    under en treårs period testa en samordning av nationell förvaltning av
                    ANDTS-förebyggande metoder.

                    • Länsstyrelsen välkomnar förslaget om att regeringen bör överväga
                    att ge länsstyrelserna i uppdrag att stödja relevanta aktörer i arbetet att
                    minska tillgången till narkotika via postförsändelser.

                    • Länsstyrelsen ser positivt på utredningens förslag kring
                    länsstyrelsernas roll i att stödja kommunerna i genomförandet av ett
                    narkotikaförebyggande program.

                    •Vi eniga med vikten av ett jämlikt och tillgängligt föräldraskapsstöd.
                    För att stödet skall göras tillgängligt (14.5.1) till fler föräldrar bör
                    länsstyrelsen återigen tilldelas ett generellt föräldrastödsuppdrag.

                    • Länsstyrelsen är samstämmiga med att målet för narkotikapolitiken
                    kan behöva ändras, men avstryker föreslagen målformulering.




Postadress: 901 86 Umeå     Telefon: 010-225 40 00   E-post: vasterbotten@lansstyrelsen.se   Webb: lansstyrelsen.se/vasterbotten
Länsstyrelsen                                                                                   2 (7)
Västerbotten                                             2024-04-22




                14.3 Folkhälsomyndigheten ska få i uppdrag att ta
                fram kunskapsstöd i syfte att höja kvaliteten i
                förebyggande arbete
                Vi är samstämmiga i med förslaget om att ta fram ett kunskapsstöd. I
                framtagandet av kunskapsstödet, anser vi att det är viktigt att
                Länsstyrelsen får komma med inspel, för att säkerställa
                målgruppsanpassningen är ändamålsenliga. Detta utifrån vår kunskap
                om de regionala förutsättningarna, samt att vi ser ett stort värde av att
                säkerställa att nationella myndigheter behåller en medvetenhet kring
                hur förutsättningarna i det förebyggande arbetet ser ut i Västerbottens
                glesbygdskommuner.




                14.3.2 Ett nationellt stöd för förvaltning av metoder och
                arbetssätt bör testas
                Länsstyrelsen ställer sig positiv till att relevant aktör får i uppdrag att
                under en treårs period testa en samordning av nationell förvaltning av
                ANDTS-förebyggande metoder enligt Folkhälsomyndighetens förslag.
                Förvaltning av metoder är något som efterfrågats av länets kommuner
                och länsstyrelserna under många år och en förutsättning för att kunna
                bygga upp ett långsiktigt och hållbart förebyggande arbete på regional
                och lokal nivå. Länsstyrelsen ser även behov av att en del framtagna
                metoder anpassas för att användning även ska vara möjlig i mindre
                kommuner samt glesbygdskommuner, där förutsättningar och resurser
                skiljer sig från större städer. Metoder, utbildningar och licenser bör
                vara kostnadsfria för glesbygdskommuner, om man avser att ge ett
                jämlikt stöd. Även upplägget på metoder bör vara skalbart så att
                koncepten kan appliceras även i små och mycket små kommuner.




                14.5.1 Föräldraskapsstöd bör göras tillgängligt för fler
                föräldrar.
                Länsstyrelsen är eniga med bedömningen i 14.5.1 överlag men har ett
                tillägg avseende jämlik tillgång till föräldraskapsstöd. Numera har
                länsstyrelserna bara ett brottsförebyggande föräldraskapsstöd, vilket
                innebär att t.ex. Västerbotten inte längre har ett uppdrag att stödja i
                dessa frågor i vårt län – eftersom vi inte tillhör ett av de länen som
                pekats ut för uppdraget. Däremot kvarstår behovet, kommunerna hör
                fortfarande av sig och för att nå ut med ett jämlikt föräldrastöd i hela
                landet, därför bör samtliga länsstyrelser återigen få ett uppdrag inom
                föräldraskapsstöd utifrån den nationella strategin. Att MFoF

                                                                                            2
Länsstyrelsen                                                                                3 (7)
Västerbotten                                             2024-04-22




                samordnar är bra, men de har inte möjlighet att varken nå samtliga
                kommuner eller känna till de enskilda behoven som finns i alla 21 län.




                14.5.3 Satsningarna på att begränsa tillgängligheten
                till narkotika bör fortsätta
                Länsstyrelsen är enig i bedömningen att tillgänglighetsbegränsning är
                en viktig del i det förebyggande arbetet. Vi ser det som positivt att
                bedömningen lyfter Tillsammans mot illegala försändelser som en
                viktig kunskap, och att minska tillgången på narkotika via
                postförsändelser.

                Att arbeta för att begränsa narkotika i postflödet är ett viktigt arbete i
                Västerbotten, då en analys från Brottsförebyggande rådet (BRÅ) visar
                att norra delen av Sverige är överrepresenterade avseende handel av
                narkotika via internet och leverans via post.

                Länsstyrelsen vill lyfta fram att metoden Tillsammans mot illegala
                försändelser, liksom andra metoder, behöver vidareutvecklas och
                kvalitetssäkras. Metoden används idag i en del län och kommuner
                utöver norrlänen men kan inte anses som spridd i hela landet, vilket
                innebär att lämplig aktör behöver utses som ansvarig för spridning och
                implementering. Länsstyrelsen är därför av uppfattningen att
                Tillsammans mot illegala försändelser är en metod som behöver tas
                om hand vilket skulle kunna ske inom ramen för förslaget om ett
                nationellt stöd för förvaltning av metoder och arbetssätt (14.3.2).




                15.1 Ett särskilt program för att förbygga
                narkotikaanvändning hos barn och unga
                Länsstyrelsen instämmer med förslaget på ett särskilt program för att
                förebygga barn och ungas narkotikaanvändning. Länsstyrelsens
                uppfattning är att ett program för att förebygga narkotikaanvändning
                hos barn och unga är förenligt med barnet bästa. Vi ser att arbetet
                skulle kunna ha synergier även för andra utmaningar inom social
                hållbarhet, om programmet fokuserar på universell prevention och
                arbete med risk- och skyddsfaktorer som förebygga mer än ett
                problem.

                Länsstyrelsen lyfter även vikten av att ta lärdom och värna om det
                förebyggande arbetet som byggts upp inom tobak – och
                alkoholområdet där det skett en positiv utveckling över tid. Det finns
                en risk att arbetet kring narkotika tar överhand från de andra områdena

                                                                                         3
Länsstyrelsen                                                                                4 (7)
Västerbotten                                            2024-04-22




                inom ANDTS om inte förutsättningar ges som omfattar hela ANDTS
                området.



                15.2 Insatser i programmet för att förebygga
                narkotikaanvändning hos barn och unga
                Ökad likvärdighet mellan kommuners förebyggande verksamhet

                Länsstyrelsen anser att förslaget är bra och samstämmer med det
                uppdrag som föreslås. Vår synpunkt är att för att öka likvärdigheten
                mellan kommuners förebyggande verksamhet, så är det viktigt att
                beakta de skilda förutsättningar vi har i landet. I Västerbotten så är de
                flesta kommuner väldigt små, samt har små resurser att arbeta med. Vi
                ser det därför som viktigt att utveckla stöd av universell karaktär som
                berör flera preventionsområden inom social hållbarhet. Det stöd som
                ges, och metoder som erbjuds bör vara kostnadsfria, och tillämpliga i
                kommuner med få invånare. Många av våra kommuner har endast en
                förebyggartjänst, som inrymmer många uppdrag. Exempelvis,
                brottsförebyggande arbete, våldsprevention, folkhälsostrategiskt
                arbete, barnrätt, funktionsrätt med mera. Att dessa kommuner inte får
                finansiering för utfarandet av uppdraget, kan leda att de inte har
                möjlighet att föra vidare de stöd och program som erbjuds vidare inom
                respektive kommun, eller att de behöver skala ner det förebyggande
                arbetet gällande en annan dimension.



                15.3 Länsstyrelserna ska få i uppdrag att stödja
                kommunerna i genomförandet av programmet
                Länsstyrelsen anser att förslaget är bra och samstämmer med det
                förebyggande arbetet behöver stärkas för att innehållet i programmet
                skall kunna genomföras. Länsstyrelsen är en bra myndighet att axla
                ansvaret att föra ut ett narkotikaförebyggande program, då vi har god
                regional kännedom och vana av att samordna förebyggande arbete.
                Länsstyrelsen har ett brett förebyggande arbete där vi arbetar för att
                stödja kommunerna i sin verksamhet.

                Vidare bedömer Länsstyrelsen att programmet och föreslagen
                finansiering, skulle kunna stärka det preventiva arbetet. Universell
                prevention skulle kunna utökas och även arbetet med risk och
                skyddsfaktorer. Vårt län har fem invånare per kvadratkilometer i
                genomsnitt i jämförelse med Stockholms läns 377 invånare per kvm.
                Vårt län är ytterst heterogent med stora inomregionala skillnader.
                Befolkningen i fjällkommuner är gles (0,3 invånare /kvm i Sorsele och
                60 invånare /kvm i Umeå kommun), och länet har en tätare befolkning
                längs kusten och vi behöver kunna stötta våra 15 kommuner utifrån


                                                                                         4
Länsstyrelsen                                                                                      5 (7)
Västerbotten                                               2024-04-22




                deras respektive behov och förutsättningar. För Länsstyrelsen innebär
                långa resvägar om uppdraget kommer kräva operativt stöd till
                kommunerna. Vi behöver kunna ge ett relevant stöd till exempelvis en
                fjällkommun med säsongsbunden turism och samtidigt kunna stötta
                våra stora kustkommuner. I Västerbottens kustland pågår en
                samhällshällsomvandling kopplat till grön industri med en snabb
                tillväxt och en ökande befolkning och vi behöver vara redo att axla de
                utmaningar som sker parallellt med denna utveckling. Ett brett
                främjande arbete av universell karaktär kan hålla samman det
                förebyggande arbetet i glesbygd, samt skapa möjlighet för
                Länsstyrelsen att ge ett samlat stöd till kommunerna.

                Länsstyrelsen tycker att det är bra att förslaget innebär en finansiering
                till länsstyrelserna under fem år. Dock anser vi att förslaget kommer
                bli mer effektivt om man planerar för finansiering bortom de fem åren
                som föreslås, om man önskar långsiktiga resultat.

                Länsstyrelsen tycker att det är bra att utredningen har ett stort fokus på
                barn och unga. Länsstyrelsernas barnrättsuppdrag enligt
                regleringsbrev lyder: Länsstyrelserna ska sprida kunskap till kommuner
                och regioner om tillämpningen av barnets rättigheter i verksamheter som
                rör barn, såsom socialtjänst, skola, hälso- och sjukvård, inklusive psykiatri
                samt familjerätt- och föräldraskapsstöd, samt möjliggöra erfarenhetsutbyten
                mellan olika aktörer. Centralt för uppdraget är principen om barnets bästa
                som ett tillvägagångssätt i beslutsprocesser och barnets rätt att uttrycka sina
                åsikter och få dem beaktade (osv.). Med anledning av det starka fokuset på
                barn och unga, ser vi gärna att man gör en koppling till länsstyrelsen
                barnrättsuppdrag, för att kunna samverka internt på ett effektivt sätt gällande
                det förebyggande arbetet med barn och unga. Om Barnrättsuppdraget och ett
                stärkt narkotikaförebyggande arbete skulle kopplas samman skulle detta
                även stärka arbetet med FN:s konvention om barns rättigheter och artikel 33
                i barnkonventionen som bland annat lyfter fram att barn skall skyddas från
                olaglig användning av narkotika och psykotropa ämnen.


                Länsstyrelserna har i dag omfattade uppdrag inom jämställdhet, vilket vi ser
                kan ytterligare stärka stödet till kommunerna, jämställdhetsperspektivet bör
                genomsyra det förebyggande arbetet.


                Vi är eniga i att det är viktigt med samverkan med det brottsförebyggande
                uppdraget, och håller med om att det är viktigt att inte bygga stuprör i
                verksamheten. Men för att uppnå samverkan så anser vi att
                uppdragsbeskrivningen behöver vara tydlig och ömsesidig så att båda
                uppdrag har incitament att arbeta narkotikaförebyggande, exempelvis genom
                att båda uppdrag får ta del av finansieringen alternativt att samverkan i det
                narkotikaförebyggande arbetet skrivs fram i så väl det nya uppdraget, som i
                det brottsförebyggande uppdraget. Samverkan behöver även vara
                ändamålsenlig. Vi ser att ett brett preventivt fokus på risk- och
                skyddsfaktorer skulle kunna vara en bas för intern samverkan.




                                                                                               5
Länsstyrelsen                                                                                  6 (7)
Västerbotten                                             2024-04-22




                21.2.2 Målet för narkotikapolitiken kan behöva
                förändras
                Länsstyrelsen är samstämmiga med att målet för narkotikapolitiken
                kan behöva ändras, men avstryker föreslagen målformulering.
                Gällande bedömningen att Regeringen bör föreslå för riksdagen att
                målet för narkotikapolitiken som helhet ändras från ett samhälle fritt
                från narkotika till ett samhälle med minskade skador av narkotika.
                Länsstyrelsen anser att det är bra att ha ett mål som omfamnar allt
                arbete, från det förebyggande arbetet till det skadereducerande arbetet.
                Om dagens målformulering förändras anser vi att den bör ha en
                tydligare ambition gällande det förebyggande arbetet (i jämförelse
                med förslaget), samt att mål och delmål skall vara tidsatt och mätbart.
                Vi ser det även som eftersträvansvärt har en koppling mot FN:s
                konvention om barns rättigheter:

                              Konventionsstaterna ska vidta alla lämpliga åtgärder,
                              innefattande lagstiftningsåtgärder, administrativa och sociala
                              åtgärder i upplysningssyfte, för att skydda barn från olaglig
                              användning av narkotika och psykotropa ämnen så som dessa
                              definieras i tillämpliga internationella fördrag och för att
                              förhindra att barn utnyttjas i den olagliga framställningen av
                              och handeln med sådana ämnen.



                28.1 Konsekvensanalyser
                Kommunerna i länet är i dag hårt ansatta att driva utvecklingsarbete
                kring ANDTS och andra preventionsområden och det finns risker om
                de inte får utökat anslag, att de inte mäktar med att driva ett utvidgat
                arbete, eller att arbete sker på bekostade av ett annat förebyggande
                område.




                Allmänna synpunkter
                Länsstyrelsen tycker att det jämlikhetsperspektivet som utredningen
                genomsyras av är bra. Vikten av att alla människor är lika mycket
                värda och har rätt till stöd och vård oavsett ålder, kön, utbildning,
                social eller ekonomisk ställning betonas i flera avsnitt.

                Vi ser det också som essentiellt arbeta med narkotikafrågan ur ett
                holistiskt perspektiv samt att inte bortse från närheten och
                överlappandet med området psykisk hälsa.




                                                                                           6
Länsstyrelsen                                                                              7 (7)
Västerbotten                                          2024-04-22




                De som medverkat i beslutet
                Beslutet har fattats av Landshövding Helene Hellmark Knutsson med
                strateg folkhälsa och ANDTS-samordnare Anna-Karin Waenerlund
                som föredragande.

                I beredningen av ärendet har även ytterligare sakkunniga inom social
                hållbarhet, ANDTS, jämställdhet, brottsförebyggande mänskliga
                rättigheter, samt barnrätt medverkat.

                Denna handling har godkänts digitalt och saknar därför
                namnunderskrift.




                                                                                       7
