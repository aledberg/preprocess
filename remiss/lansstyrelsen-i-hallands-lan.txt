                                                                       Yttrande                                      1 (4)

                                                                       Datum                           Diarienummer
                                                                       2024-03-22                      562-2024




                                                                       Socialdepartementet
                                                                       s.remissvar@regeringskansliet.se




                  Yttrande över remiss Narkotikautredningen - Vi kan
                  bättre! Kunskapsbaserad narkotikapolitik med liv
                  och hälsa i fokus. (SOU 2023:62)

                  Beslut
                  Länsstyrelsen i Hallands län har fått SOU 2023:62
                  Narkotikautredningen - Vi kan bättre! Kunskapsbaserad
                  narkotikapolitik med liv och hälsa i fokus som remissinstans.

                  Länsstyrelsen lämnar härmed följande synpunkter på betänkandet.


                  Beskrivning av ärendet
                  Länsstyrelsen i Hallands län ställer sig bakom utredningen som
                  gjorts. Några synpunkter vill vi dock framföra och vi har framför allt
                  fokuserat på det som rör länsstyrelsernas arbete.


                  Kapitel 14.2 Kommunerna bör i ökad grad samordna
                  det förebyggande arbetet mellan olika sektorer
                  Länsstyrelsen tillstyrker förslaget.

                  Allmänna synpunkter

                  Målet med hälso- och sjukvården är en god hälsa och en vård på lika
                  villkor för hela befolkningen. Vården ska ges med respekt för alla
                  människors lika värde och för den enskilda människans värdighet.
                  Den som har det största behovet av hälso- och sjukvård ska ges
                  företräde till vården. Det borde gälla även för det förebyggande
                  arbetet. I socialtjänstlagen (SoL) regleras att alla kommuner ska
                  arbeta ANDTS-förebyggande, och ett flertal kommuner har ANDTS-
                  samordnare som ansvarar för de här frågorna. Dock har dessa, enligt
                  Folkhälsomyndighetens årliga länsrapport, minskat i antal och
                  tjänsteprocent. Länsstyrelsen ser att andelen ANDTS-samordnare
                  har minskat i länets kommuner under de senaste åren och det är en


Postadress:   301 86 Halmstad   Telefon: 010-224 30 00          E-post: halland@lansstyrelsen.se   Webb: lansstyrelsen.se/halland
                                          www.lansstyrelsen.se/halland/personuppgifter
Länsstyrelsen Hallands län                               Yttrande                                 2 (4)

                                                         2024-03-22                    562-2024



               allvarlig utveckling. Här har länsstyrelserna en viktig roll i att stödja
               och samordna.

               Det är av stor vikt att inte tappa den kunskap och struktur som
               byggts upp inom narkotika och ANDTS-förebyggande arbete under
               många år. När det brottsförebyggande arbetet nu är under
               uppbyggnad finns en risk att samordningen av det ANDTS-
               förebyggande arbetet försvinner till förmån för det
               brottsförebyggande arbetet, som numera är lagstadgat. Vi ser i
               stället stor möjlighet att också inkludera, eller stärka, narkotika och
               ANDTS-frågor i det brottsförebyggande arbetet. Här skulle
               Länsstyrelsen i Halland önska en styrning på samma sätt som gjorts
               med det brottförebyggande arbetet där man lagstiftat om
               kommunernas brottsförebyggande arbete och samtidigt tillfört
               riktade medel.


               Kapitel 14.3 Folkhälsomyndigheten ska få i
               uppdrag att ta fram kunskapsstöd i syfte att
               höja kvaliteten i förebyggande arbete
               Länsstyrelsen tillstyrker förslaget. Se mer synpunkter under
               kommande avsnitt rörande Kapitel 15.


               14.3.2 Ett nationellt stöd för förvaltning av
               metoder och arbetssätt bör testas
               Länsstyrelsen tillstyrker förslaget, eftersom det finns tydliga behov
               av långsiktig förvaltning och vidareutveckling av kunskapsbaserade
               metoder.


               14.5.1 Föräldrastöd bör göras tillgängligt för fler
               föräldrar
               Länsstyrelsen ställer sig bakom bedömningen.

               Länsstyrelsen instämmer i utredningens konstaterande att
               föräldrarelationen är en av de viktigaste skyddsfaktorerna för barn
               och unga och arbetet med ett brett och generellt föräldraskapsstöd
               därför bör vara en prioriterad fråga.

               För att stärka föräldraskapsstödsarbetet anser vi att samtliga
               länsstyrelser bör få i uppdrag att arbeta med regional samordning
Länsstyrelsen Hallands län                               Yttrande                                 3 (4)

                                                         2024-03-22                    562-2024



               och utveckling av det universella föräldraskapsstödet, och inte bara
               brottsförebyggande föräldraskapsstöd i vissa län som läget är idag.


               Kapitel 15. Ett särskilt program för att förebygga
               narkotikaanvändning hos barn och unga
               Länsstyrelsen ställer sig bakom ett särskilt program för
               narkotikaförebyggande arbete. Särskilt positivt är att det i
               betänkandet görs en koppling till den befintliga ANDTS-strukturen.


               Kapitel 15.3 Länsstyrelserna ska få i uppdrag att stödja
               kommunerna i genomförandet av programmet
               Länsstyrelsen ser positivt på förslaget att få en central roll för
               uppdraget att ansvara för att stödja kommunernas igenomförande
               av programmet.

               Allmänna synpunkter

               Länsstyrelsen instämmer i det som framgår av betänkandet att
               förutsättningarna för det förebyggande arbetet behöver stärkas för
               att innehållet i programmet ska kunna genomföras. Annars riskeras
               att andra delar av ANDTS-strukturen behöver stå tillbaka. Det
               innebär att länsstyrelsen behöver få tillräckliga resurser för att på
               ett framgångsrikt sätt kunna axla det ansvar som föreslås i
               betänkandet, för både större och mindre län. Det behöver också
               finnas en mottagarkapacitet, som nämnts tidigare, hos kommunerna
               för att kunskapsstödet ska ges förutsättningar att implementeras på
               lokal nivå, och få faktisk effekt. Här gör vi en koppling till de statliga
               styrmedel inom ANDTS som omnämns under 14.2 i betänkandet, och
               särskilt ekonomiska sådana. Detta för att möjliggöra tjänstepersoner
               som kan driva och implementera arbetet på lokal nivå.


               Kapitel 21.2.2 Målet för narkotikapolitiken kan behöva
               förändras
               Länsstyrelsen ser risker med att ändra målet för narkotikapolitiken
               från ett samhälle fritt från narkotika till ett samhälle med minskade
               skador av narkotika. Länsstyrelsen avstyrker därför förslaget.

               Allmänna synpunkter

               Uppdraget i betänkandet har varit att fokusera på att förbättra
               hälsan och livet för dem som använder narkotika. Därför resoneras
Länsstyrelsen Hallands län                             Yttrande                               4 (4)

                                                       2024-03-22                  562-2024



               kring ett skadereducerande synsätt i det nationella målet.
               Länsstyrelsen i Halland anser inte att det föreslagna målet är
               förenligt med Barnkonventionen och att skydda barn från olaglig
               användning av narkotika eller skador och ohälsa orsakade av andras
               bruk. Vi ser inte heller att förslaget går ihop med det främjande och
               förebyggande arbetet som bedrivs av t ex länsstyrelserna.
               Länsstyrelsen menar att målbilden i det förebyggande arbetet bör
               fortsatt vara ett samhälle fritt från narkotika och att individer på
               lång sikt slutar att använda narkotika. I det ingår att samhället
               behöver skydda individens liv och hälsa. Vägen till ett narkotikafritt
               samhälle innefattar skadereducerande insatser enligt Länsstyrelsens
               syn.


               Kontaktuppgifter
               Välkommen att kontakta Länsstyrelsen för frågor via telefon eller e-
               post. Telefonnummer och e-postadress finns längst ner på första
               sidan. Ange ärendets diarienummer eller ärendebeteckning vid
               kontakt med Länsstyrelsen. Du hittar numret uppe till höger på
               första sidan.


               De som medverkat i beslutet
               Beslutet har fattats av landshövding Anders Thornberg med
               Alexander Mårtensson som föredragande. I den slutliga
               handläggningen har också Enhetschef Lovisa Ljungberg medverkat.




               Denna handling har godkänts digitalt och saknar därför
               namnunderskrift.


               Kopia till
               s.hc@regeringskansliet.se.
