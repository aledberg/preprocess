                                                                        Yttrande                                          1 (9)

                                                                        Datum                               Diarienummer
                                                                        2024-04-22                          706-1170-2024




                                                                        Socialdepartementet
                                                                        diarienummer S2024/00085




                  Remissyttrande SOU: 2023:62 Vi kan bättre!
                  Kunskapsbaserad narkotikapolitik med liv och
                  hälsa i fokus

                  Sammanfattning

                  Länsstyrelsen Östergötland instämmer i huvudsak i utredarens
                  förslag med följande synpunkter.
                  •    Länsstyrelsen Östergötland är positiv till att få i uppdrag att
                       stödja implementeringen av programmet.
                  •    Länsstyrelsen Östergötland avstyrker ändring av målet.
                       Nollvisionen som finns idag är för barn och ungas bästa. Det
                       finns ingen motsättning i föreslagna skadereducerande insatser.
                  •    Främjande och förebyggande arbete är sällan lagstiftat, vilket gör
                       det lätt att prioritera bort vid resursbrist. Länsstyrelsen
                       Östergötland ser gärna en utredning om en lagstiftning kring ett
                       universellt främjande och förebyggande program.
                  •    Kommunerna skulle gynnas om länsstyrelserna ges ett generellt
                       uppdrag att stödja främjande och förebyggande arbete kring
                       barn och ungas uppväxtvillkor som utgår från risk- och
                       skyddsfaktorer, hälsansbestämningsfaktorer och
                       preventionsstjärnan.
                  •    För att ytterligare stärka programmet bör alla länsstyrelser ges
                       ett uppdrag kring ett universellt föräldraskapsstöd, då vi
                       bedömer att detta skulle ge en positiv effekt för att förhindra
                       narkotikabruk hos barn likväl som andra problemutfall.
                  •    Grundfinansieringen för ANDTS-arbetet får inte urholkas av
                       ytterligare uppdrag utan att det tillkommande ska finansieras
                       särskilt och långsiktigt (längre än det föreslagna projektet på 5
                       år). Länsstyrelsen Östergötland föreslår att regeringen noga bör
                       överväga innan uppdrag ges i projektform.




Postadress:   581 86 Linköping   Telefon: 010-223 50 00    E-post: ostergotland@lansstyrelsen.se   Webb: lansstyrelsen.se/ostergotland
                                        www.lansstyrelsen.se/ostergotland/personuppgifter
Länsstyrelsen Östergötland                              Yttrande                                 2 (9)

                                                        2024-04-22                    706-1170-2024




               Remissyttrande
               Länsstyrelsen Östergötland instämmer i huvudsak i utredarens
               förslag med följande synpunkter. Länsstyrelsen Östergötlands
               remissyttrande avgränsas till de avsnitt som har inverkan på
               Länsstyrelsens uppdrag och samverkan.

               Länsstyrelsen Östergötland instämmer i att länsstyrelserna är och
               kan utgöra ett viktigt stöd i utvecklingen av det
               narkotikaförebyggande arbetet.


               Generella synpunkter och reflektioner
               Länsstyrelsen Östergötland är positiva till att få föreslaget uppdrag.
               Länsstyrelsen instämmer i vikten av ett behandlande perspektiv för
               att minska dödlighet och eliminera hinder och öka
               lågtröskelverksamheter. Det bör tydligt framgå vem som bär
               ansvaret för att kalla till samverkan och vikten av att alla bidrar till
               samskapande för att främja och förebygga, eliminera strukturella
               hinder och erbjuda stöd och vård. Detta bör beaktas ur flera
               perspektiv, den brukande och dess anhöriga samt att ett generellt
               barnperspektiv inkluderas.

               Utan tillräcklig finansiering påverkas andra uppdrag. Detta oavsett
               organisation. Länsstyrelserna har fått fler ANDTS-uppdrag de sista
               åren. Det behövs utökad finansieringen i grunduppdraget. Det
               behövs finansiering som håller över tid och undvik insatser i
               projektform som riskerar att prioriteras bort när finansiering
               upphör. Föreslagna narkotikauppdrag bör inte på grund av
               undanträngseleffekt prioritera bort annat ANDTS-uppdrag i
               organisationer. Varken på lokal, regional eller nationell nivå.
               Normbrytande beteendena kan komma från olika håll, där alkohol
               och tobak är vanligt förekommande innan en individ erbjuds eller
               söker efter narkotika och där med ökad risk för brott. Risk- och
               skyddsfaktorer är ofta de samma och ett universellt perspektiv bör
               fortsatt eftersträvas. Det behövs finansiering ut till kommunerna om
               det ska få långsiktiga effekter.

               Länsstyrelsen Östergötland ser gärna att brukare och anhöriga till
               personer med skadligt bruk eller beroende inkluderas i det fortsatta
               arbetet. För barn och ungas bästa ser länsstyrelsen vinster med att
               beakta barnkonventionen vid alla beslut samt att en
               barnkonsekvensanalys genomförs. Nollvisionen som föreslås tas bort
               är inte för barn och ungas bästa. Det finns ingen motsättning i
Länsstyrelsen Östergötland                             Yttrande                                3 (9)

                                                       2024-04-22                   706-1170-2024




               föreslagna skadereducerande insatser som finns i remissen. Även
               med en nollvision som målbild går det att erbjuda en god vård för
               målgruppen samt goda förutsättningar för att minska
               narkotikarelaterad dödlighet för de som brukar och har
               samsjuklighet.


               12. Analys inom området skadereducering och en
               internationell utblick
               Länsstyrelsen Östergötland instämmer i att det är en komplex bild.
               Forskning och erfarenheter från andra länder är inte enbart positiv.
               Länsstyrelsen Östergötland efterfrågar utredningar kring risker och
               vinster ur en nationell kontext. Detta för att ta grundade beslut hur
               det påverkar fler än de som idag har samsjuklighet vid
               narkotikabruk. Länsstyrelsen Östergötland ser vinster ur ett
               vårdande perspektiv men samtidigt utmaningar ur ett främjande och
               preventivt perspektiv. Att erbjuda en god vård för målgruppen med
               samsjuklighet och minska narkotikarelaterad dödlighet bör inte ske
               på bekostnad av barns bästa.



               14 Förslag för att stärka förutsättningar för
               narkotikaförebyggande arbete

               14.1.2 Länsstyrelserna – ett viktigt stöd i det
               narkotikaförebyggande arbetet
                Länsstyrelsen Östergötland delar bilden av att kommunerna inom
               ANDTS-området behöver kunskapsstöd i sitt narkotikaförebyggande
               arbete. Det behövs stöd i att planera, genomföra och följa upp detta
               arbete. Som utredningen belyser råder väldigt ojämlika
               förutsättningar i kommunerna för att arbeta med ANDTS. Det finns
               även olika modeller/snurror för utvecklingsarbeten för olika
               uppdrag inom ANDTS och brottsförebyggande arbete vilket upplevs
               utmanande för vissa kommuner.

               Länsstyrelsen Östergötland ser gärna en utredning om en
               lagstiftning kring ett universellt främjande och förebyggande
               program med möjlighet till lokal anpassning utifrån kontext. På så
               sätt kan det bli mer lika oavsett var i landet man bor. Då kan Sverige
               får ett likvärdigt främjande och förebyggande arbete inom ANDTS.
Länsstyrelsen Östergötland                              Yttrande                                    4 (9)

                                                        2024-04-22                       706-1170-2024




               14.2 Kommunerna bör i olika grad samordna det förebyggande
               arbetet mellan olika sektorer
               Länsstyrelsen Östergötland vill här förstärka bilden av interna
               organisatoriska hinder i en del kommuner. Det finns utmaningar och
               styrkor i både stora och små kommuner. Likt yttrande i 14.1.2 är
               sällan förebyggande och främjande insatser lagstiftat och bör ligga
               på en universell nivå innan selektiva och indikerade insatser. Ett
               lagstöd och särskilt finansiering till kommunerna hade säkerställ ett
               långsiktigt arbete.


               14.2.1 Skäl för bedömningen
               Remissen belyser att elevhälsans arbete ska bedrivas på individ-,
               grupp- och skolenhetsnivå. Idag blir det spretigt när varje enskild
               rektor har sista mandat kring vad som ska genomföras. Då blir det
               inte jämställt för eleverna ute i skolorna. Viktigt att tänka risk- och
               skyddsfaktorer och att det kan stärka både det brottsförebyggande
               arbetet samt ANDTS-arbetet och inte minst öka skolframgång.


               14.3 Folkhälsomyndigheten ska få i uppdrag att ta fram
               kunskapsstöd i syfte att höja kvalitén i förebyggande arbete
               Länsstyrelsen står bakom vikten av tidiga insatser och vill lyfta
               vikten av att jobba brett med risk- och skyddsfaktorer utifrån
               hälsans bestämningsfaktorer och preventionsstjärnan. Remissen
               lyfter att de som brukar narkotika uppgett att de önskat en snabbare
               och starkare reaktion från skolan på tidiga tecken på psykisk ohälsa,
               som till exempel skolfrånvaro, eller på användning av narkotika.
               Remissen lyfter även deras önskemål om att få stöd med att hitta
               intressen och meningsfulla fritidsaktiviteter som unga. Det är en bild
               Länsstyrelsen Östergötland delar och skolan behöver långsiktiga och
               tydliga uppdrag samt resurser. Här kan även andra aktörer i
               civilsamhället behöva förutsättningar för att kunna vara delaktiga i
               att hitta meningsfulla fritidsaktiviteter.

               Ett målgruppsanpassat kunskapsstöd med kvalité i
               narkotikaförebyggande arbetet är värdefullt. Det som framkommit
               till Länsstyrelsen i Östergötland är att kommunerna upplever att det
               är många olika kunskapsstöd för olika ändamål och det kan upplevas
               svårt att se eventuella skillnader i de olika kunskapsstöden. I små
               kommuner är det ofta samma person som har få procent i flera av
               uppdragen inom ANDTS, tillsyn och brotts- och våldförebyggande
               arbete. För dem skulle det vara hjälpsamt med ett universellt
Länsstyrelsen Östergötland                                Yttrande                                 5 (9)

                                                          2024-04-22                    706-1170-2024




               kunskapsstöd. Med kapitel med fördjupning utifrån specifika
               områden som riktar in sig på det selektiva och indikerade insatserna.
               Det är viktigt att se att det som görs ger bäring och styrka i likartade
               uppdrag och att de inte konkurrerar ut varandra. Arbetet får inte
               förstärka stuprörsarbete. ANDTS, tillsyn samt brotts- och
               våldsförebyggande arbete stärker varandra, så väl lokalt, regionalt
               och nationellt.


               14.3.2 Ett nationellt stöd för förvaltning av metoder och
               arbetssätt bör testas
               Länsstyrelsen Östergötland ser stort värde av nationell samordning
               och förvaltning av ANDTS-förebyggande arbete och metoder.
               Länsstyrelsen efterfrågar möjlighet till att samtidigt utvärdera
               metoder i olika kontexter. Samt att det ges möjlighet till uppföljning
               för att validera metoder över tid.

               Länsstyrelsen är skeptisk till att stödet skulle ske i projektform. Det
               finns utmaningar när projekt tar slut lagom till att slutmottagarna
               hinner i kapp processen. Ett exempel är det metodstöd och
               informationsmaterial som Folkhälsoinstitutet tagit fram som drogs
               in när det inte längre fanns resurser att uppdatera. I vissa fall tog
               förvaltningen över av yrkesföreningar. När anslag försvinner,
               försvinner även information. Föreslaget på fem år kan uppfattas
               länge, men Länsstyrelsen Östergötland uppmuntrar att tänka
               långsiktigt och hållbart över tid.


               14.5.2 Skolverket bör få i uppdrag att ta fram stöd för skolans
               hälsofrämjande och narkotikaförebyggande arbete
               Länsstyrelsen Östergötland står bakom förslaget och ser gärna att
               hela ANDTS inkluderas i arbetet. Att det inte enbart blir narkotika
               som ska lyftas i riktlinjer och handlingsplaner. Länsstyrelsen
               Östergötland vill även påtala vikten av att ge förutsättningar för att
               utvärdera insatser som idag saknar evidens. Här har
               Folkhälsomyndigheten en viktig roll att stötta Skolverket. I remissen
               nämns exempel som besök av polis och narkotikahundar eller
               information från aktörer som inte arbetar kunskapsbaserat. Det är
               viktigt att inkludera slutmottagarna själva, vilket i detta fall är elever,
               vad önskar de för insatser.
Länsstyrelsen Östergötland                              Yttrande                                6 (9)

                                                        2024-04-22                   706-1170-2024




               14.5.3 Satsningarna på att begränsa tillgängligheten till narkotika
               bör fortsätta
               Länsstyrelsen Östergötland ser arbetet mot illegala försändelser
               som fortsatt viktigt och står bakom förslaget. Ekonomiska resurser
               är en förutsättning för att undvika undanträngningseffekter.


               14.5.4 Folkhälsomyndigheten bör få i uppdrag att följa upp
               arbetet mot narkotikaanvändningen inom nöjesmiljöer
               Arbetet Krogar mot knark som idag drivs av STAD, bör få en
               långsiktig finansiering och eventuell placering under
               Folkhälsomyndigheten för fortsatt utveckling och uppföljning av
               metoden. Idag är flera kommuner på gång med arbetet i länet. För
               att arbetet ska komma i gång fullt ut och hålla över tid behövs
               nationell samordning för lokala metodstödjare. Gärna med en
               nationell uppföljning och utvärdering av arbetet. När eventuella
               kampanjer och andra insatser görs ska dessa genereras nationellt
               och inte enbart i storstäder. Viktigt med tvärsektoriellt arbete
               internt och externt, samverkan tillsammans med kommuner och
               nöjesliv.


               14.5.5 Satsningar på att skapa meningsfull fritid och
               sysselsättning för barn och unga
               Länsstyrelsen Östergötland uppmuntrar förutsättningar till
               föreningslivet och civilsamhället och det går i linje med tidigare
               punkt 14.3. Viktigt åter igen att undvika projekt och att det byggs in i
               befintliga verksamheter så det håller över tid. Försvinner initiativ,
               försvinner sen motivation och maktlöshet kan öka hos individer som
               behöver stöd att hålla sig från normbrytande beteenden.


               14.5.6 Det behövs förebyggande insatser inom hälso- och
               sjukvården riktade till unga
               Länsstyrelsen Östergötland står bakom förslaget och vill även
               uppmuntra till samverkan med tandvården som regelbundet träffar
               barn och unga.


               14.6 Folkhälsomyndigheten ska få i uppdrag att förmedla
               kunskap om narkotika och hälsoeffekter
               Länsstyrelsen Östergötland tillstyrker förslaget med följande i
               beaktande. Att analysera och sammanställa aktuell kunskap om
               hälsoeffekter kopplade till de vanligaste narkotiska substanserna är
Länsstyrelsen Östergötland                             Yttrande                                7 (9)

                                                       2024-04-22                   706-1170-2024




               viktigt. Skapa tillgängliga kanaler för att förmedla informationen. Det
               behövs en kunskapsbas som grund för flera aktörer i det nationella,
               regionala och lokala förebyggande arbetet. Gärna med nationella
               gemensamma sammankopplade insatser. Med önskan om att
               material och stöd ska finnas över tid.

               Länsstyrelsen Östergötland föreslår att material och kunskap även
               integreras på sidor som idag används men inte nämndes i remissen -
               studenthälsa.se och Fullkoll.nu.


               15 Ett särskilt program för att förebygga
               narkotikaanvändning hos barn och unga

               15.1 Regeringen ska anta ett särskilt program för att förebygga
               narkotikaanvändningen hos barn och unga.

               Länsstyrelsen ställer sig bakom förslaget om att ta fram och anta ett
               särskilt program för att förebygga narkotikaanvändning hos barn
               och unga. Detta för att minska antalet som börjar, senarelägga debut
               samt minska skadligt bruk. Länsstyrelsen Östergötland ser gärna att
               man här utgår från en nollvision. Många risk- och skyddsfaktorer är
               samma och stärker varandra (preventionsstjärnan). Det får inte bli
               en undanträngseleffekt så att endast narkotikaprevention får
               resurser, och tränger bort annat ANDTS-arbete. De universella
               insatserna är viktig att ta höjd för innan selektiva och indikerade. De
               normbrytande beteendena börjar inte alltid med enbart narkotika.
               Stöd behövs inom samtliga ANDTS områden innan det går över till
               eventuellt skadligt bruk eller beroende.


               15.2 Insatser i programmet för att förebygga narkotika hos barn
               och unga
               Länsstyrelsen tillstyrker det förebyggande programmet, med
               beaktande på att få till likvärdighet i det förebyggande arbetet i
               kommunerna utifrån behov i sin lokala kontext, vilket behövs inom
               hela ANDTS. En tydlig väg in för den som vill ha stöd vore värdefullt,
               oberoende om man behöver stöd av kommun, region eller polis. När
               någon hör av sig ska det vara smidigt att få stöd. Att hänvisas runt
               när man är motiverad kan tappa förändringslusten. Resurser och
               kompetens kommer behövas för att genomföra programmet.
Länsstyrelsen Östergötland                               Yttrande                                8 (9)

                                                         2024-04-22                   706-1170-2024




               15.3 Länsstyrelserna ska få i uppdrag att stödja kommunerna i
               genomförandet av programmet

               Beakta att det kräver långsiktig finansiering för att arbetet ska få en
               struktur som håller över tid, samt en mottagarkapacitet. Förändring
               tar tid, först ska det ske i den egna organisationen och sen även ut
               till kommuner och eventuellt ut till skola och föräldrar som slutlig
               målgrupp. Det måste finnas resurser i flera led och även ekonomiskt
               stöd så det inte faller när eventuell projekttid tar slut. Där av förslår
               Länsstyrelsen Östergötland att regeringen överväger att undvika
               projektform. Om projektform föreslås är det viktigt att bygga på
               något som ska hålla även när projektet ska gå över till förvaltning.
               Här behöver även kommunerna få ekonomiskt stöd om det ska
               kunna driva, utveckla och utvärdera arbetet.

               De nationella anslagen för ANDTS har legat på samma nivå under
               många år. Vill regeringen se effekt måste ekonomiska
               förutsättningar finnas över tid. Länsstyrelsen Östergötland önskar
               att avsatta medel kommer som en dispositionsrätt. Det behövs även
               finansiering till kommunerna om programmet ska få långsiktiga
               effekter.

               För att få likvärdiga insatser i alla kommuner som har olika
               kontexter krävs en tydlighet så att det inte är valbart. Lägg in skall
               krav eller lagstöd för främjande och förebyggande arbete.
               Tydligheten bör komma från regeringen där länsstyrelsen sedan kan
               samordna det regionala arbetet och där kommunen bär ansvaret ut
               till den lokala kontexten. Här har varje enskild polisk nämnd till
               enskild rektor en viktig roll att skapa förutsättningar för samverkan.

               Det är viktigt med ett föräldraskapsstöd till fler föräldrar.
               Länsstyrelsen Östergötland vill belysa att alla länsstyrelser inte
               längre har ett uppdrag kring ett universellt föräldraskapsstöd. Idag
               har endast några länsstyrelser uppdrag att arbeta med
               föräldraskapsstöd för att motverka kriminalitet. Länsstyrelsen anser
               att alla länsstyrelser bör ges ett universellt föräldraskapsstöd då vi
               bedömer att dessa skulle ge en positiv effekt för att förhindra
               narkotikabruk hos barn och unga likväl som många andra
               problemutfall. När slutbetänkandet lades fram fanns även ett
               nationellt folkhälsouppdrag som har upphört.
Länsstyrelsen Östergötland                             Yttrande                                9 (9)

                                                       2024-04-22                   706-1170-2024




               15.4 Folkhälsomyndigheten ska få i uppdrag att leda och följa
               upp genomförandet av programmet på nationell nivå
               Länsstyrelsen Östergötland tillstryker förslaget med en
               nationellmotor. Det är hjälpsamt att Folkhälsomyndigheten ska leda
               och följa upp genomförandet på programmet på nationell nivå. Även
               här behövs långsiktighet så resurser finns kvar över tid när
               kommuner och skolor hunnit i kapp sin process och ska sjösätta
               arbetet. Det är olika förutsättningar i kommunerna och lokala
               anpassningar behövs.

               21.2.2 Om förslaget att förändra målet för narkotikapolitiken
               Länsstyrelsen Östergötland avstyrker ändring av målet. Det finns
               ingen motsättning mellan en nollvision och de föreslagna
               skadereducerande insatserna. Nollvisionen som föreslås tas bort är
               inte för barn och ungas bästa. Att se varje individ ur ett
               personcentrerat perspektiv är en grund inom hälso- och sjukvården.
               Även med en nollvision som målbild går det att erbjuda en god vård
               för målgruppen samt goda förutsättningar för att minska
               narkotikarelaterad dödlighet för de som brukar. Det är ett viktigt
               signalvärde att ha kvar nollvisionen i förebyggande syfte för att barn
               och unga inte ska tro att det är okey att använda narkotika.


               Kontaktuppgifter
               Välkommen att kontakta Länsstyrelsen för frågor via telefon eller e-
               post. Telefonnummer och e-postadress finns längst ner på första
               sidan. Ange ärendets diarienummer eller ärendebeteckning vid
               kontakt med Länsstyrelsen. Du hittar numret uppe till höger på
               första sidan.


               De som medverkat i beslutet
               Beslutet har fattats av länsråd Ann Holmlid. Enhetschef för social
               hållbarhet Linda Pergelius Thorbjörnson med samordnare för
               ANDTS (alkohol, narkotika, doping, tobak och spel) Lina Blom som
               föredragande.

               Denna handling har godkänts digitalt och saknar därför
               namnunderskrift.
