                                                                     YTTRANDE                             1(6)

                                                                     2024-03-13              RJL 2024/330




                                                                     Socialdepartementet




                         Narkotikautredningen – Vi kan bättre!
                         Kunskapsbaserad narkotikapolitik med
                         liv och hälsa i fokus – SOU 2023:62
                         Region Jönköpings län har getts möjlighet att yttra sig över rubricerade
                         slutbetänkande Narkotikautredningen – Vi kan bättre! Kunskapsbaserad
                         narkotikapolitik med liv och hälsa i fokus. SOU 2023:62

                         Sammanfattning
                         Region Jönköpings län har getts möjlighet att yttra sig över rubricerat betänkande
                         Narkotikautredningen – Vi kan bättre! Kunskapsbaserad narkotikapolitik med liv
                         och hälsa i fokus SOU 2023:62.
                         Region Jönköpings län ställer sig i stora delar positiva till slutbetänkandet och
                         bedömer som helhet att det är ett genomarbetat förslag som belyser befintligt
                         kunskapsläge för ett effektivt förebyggande arbete och fortsatt utveckling av god-
                         och skadereducerande vård för personer med skadligt bruk- och beroende.
                         Enligt förslaget kommer satsningar på att begränsa tillgängligheten till narkotika
                         öka, satsning på föräldrastöd som kan förebygga ohälsa, inklusive riskfaktorer för
                         skadligt bruk eller beroende och att skolverket få ett ökat ansvar att utveckla
                         handlingsplaner för ett narkotikaförebyggande arbete. Region Jönköpings län
                         anser att detta är nödvändigt inför förändringen i förslaget att målet för
                         narkotikapolitiken som helhet ändras från ett ”samhälle fritt från narkotika” till
                         ”ett samhälle med minskade skador av narkotika”.
                         Vidare anser Region Jönköpings län att framtagande och utveckling av ett
                         personcentrerade vård- och insatsförlopp vid opioidberoende bidrar till ökad
                         kunskap med möjlighet till förbättrad uppföljning samt ökad jämlik tillgång till
                         läkemedelsassisterad behandling vid opioidberoende (LARO).
                         Region Jönköpings län anser att den nya lagen inte kan träda i kraft innan det är
                         utrett, klart och överenskommet på vilket sätt regionerna ska ersättas via
                         statsbidraget, för de läkemedelskostnader som uppstår hos regionerna i och med
                         nya lagen. Den 1 januari 2025 kan därmed vara för tidigt.




Regionledningskontoret                    Telefon: 010-241 00 00                            Organisationsuppgifter
Box 1024                                  E-post:  regionen@rjl.se                          Bankgiro: 5216-2849
551 11 Jönköping                          Hemsida: www.rjl.se                               Orgnr:     232100-0057
                                        YTTRANDE                               2(6)

                                                                    RJL 2024/330




Synpunkter på förslaget
14 Förslag för att stärka förutsättningarna för narkotikaförebyggande
arbete
14.5 Prioriterade områden och utvecklingsbehov för det hälsofrämjande och
narkotikaförebyggande arbetet
Region Jönköpings län delar bedömningen att det narkotikaförebyggande arbetet
är av yttersta vikt för att främja hälsa och förebygga ohälsa hos barn och unga. Att
utveckla ett jämlikt föräldrastöd, att skolan upprättar handlingsplaner som
beskriver skolans narkotikaförebyggande arbete och rutiner samt satsning kring
meningsfull fritid i det narkotika förebyggande arbetet samt fortsatt begränsa
tillgängligheten till narkotika.
15 Ett särskilt program för att förebygga narkotikaanvändning hos
barn och unga
15.1 Regeringen ska anta ett särskilt program för att förebygga
narkotikaanvändning hos barn och unga
Region Jönköpings län är positiv till förslaget och anser att framtagandet av
särskilt program bidrar till att minska kunskapsluckor om effektiva insatser för
barn och unga och bidrar till samverkan mellan huvudmän och samhället.
16 Tillgänglig vård och stöd med god kvalitet
16.4 Regeringen bör inrätta en stödlinje för personer med skadligt bruk eller
beroende
Region Jönköpings län instämmer i att 1177.se är en viktig resurs att
tillhandahålla information och vård för personer med skadligt bruk eller beroende.
Viktigt att beakta att även de utan smartphones och mobilt bank-Id måste ha
tillgång till samma information och utbud.

16.5 Vården behöver organiseras så att fler snabbare kan få vård för skadligt
bruk eller beroende
Region Jönköpings län instämmer i bedömningen att det är viktigt att
primärvården förstärks för förflyttningen till nära vård vid beroendesjukdom och
att kommuners och primärvårdens roller förtydligas.

16.10.5 En rationell läkemedelsförskrivning av narkotikaklassade läkemedel
med stöd för nedtrappning
Region Jönköpings län instämmer inte i förslaget utan förespråkar i stället ett
regelverk som medger expediering av del av förpackning utifrån förordnandet, där
inte heller återstående mängd i förpackningen måste kasseras.
17 Läkemedelsassisterad behandling vid opioidberoende (LARO)
17.3.3 Personcentrerade vård- och insatsförlopp vid opioidberoende behöver
utvecklas
Region Jönköpings län är positiv till förslaget och menar att för en jämlik tillgång
till läkemedelsassisterad behandling vid opioidberoende (LARO) inom hälso- och
sjukvård, samt inom kriminalvård och HVB-hem är det viktigt att stödja arbetet
                                       YTTRANDE                               3(6)

                                                                   RJL 2024/330




och att avsätta medel i överenskommelser för att minska väntetider och öka
tillgång till behandling.

17.3.4 Socialstyrelsen ska få i uppdrag att revidera relevanta vägledande
dokument och stödja området med kunskap
Region Jönköpings län ställer sig positiv till förslaget. Det skadereducerande
perspektivet ska finnas med vid varje LARO-mottagning och vara lika självklart
som behandling med läkemedel och psykologisk-, psykosocial- behandling och
stödinsatser för ett differentierat personcentrerat vårdutbud

17.3.5 Ökad tillgänglighet till läkemedelsassisterad behandling vid
opioidberoende (LARO) ska ingå i ett nationellt program för att minska
narkotika- och läkemedelsorsakade förgiftningar
Region Jönköpings län ställer sig positiv till förslaget. Den enskilt viktigaste
åtgärden för att minska vidareförmedling och felanvändning är att följa
Socialstyrelsens riktlinjer vid val av beredningsform. Det kan inte nog påpekas att
ökad kunskap inom området är avgörande för att minska riskerna på samhällsnivå.
18 Att säkra grundläggande data om läkemedelsassisterad
behandling vid opioidberoende(LARO) på nationell nivå
Region Jönköpings län instämmer och menar att det är viktigt att kunna följa data
då det idag saknas kunskap om hur förskrivningen nationellt ser ut. Det är bra att
arbetet genomförs tillsammans med den nationella kunskapsstyrningens
arbetsgrupp för skadligt bruk och beroende och beredningsgruppen för samordnad
rapportering till patientregistret
19 Vård och stöd till anhöriga
19.5.5 Det behövs en nationell aktör som driver på arbetet för anhöriga inom
området
Region Jönköpings län instämmer i förslaget att beroendesjukdomar kan
kategoriseras som anhörigsjukdom.
20 Hantering av naloxon och andra opioidantagonister utanför hälso-
och sjukvården
20.2 Hantering av opioidantagonister utanför hälso-och sjukvården ska
regleras i en särskild lag
Region Jönköpings län instämmer inte i förslaget. Region Jönköpings län hade
gärna sett att det inte behövts ny lag utan att befintligt regelverk hade kunnat
anpassas för att även omfatta denna hantering. Det finns brister i den nu
föreslagna lagtexten som behöver ses över. Avsikten med förslaget att öka
tillgängligheten är positivt, men naloxon behöver kunna delas ut till patienter,
anhöriga och yrkesverksamma som befinner i riskmiljöer för opoioidöverdoser.
Lagstiftning skulle kunna försvåra administrering av naloxonutdelning.
Utredningen behöver beakta det förslag som läkemedelsverket nyligen har
kommit med om att naloxon ska vara receptfritt.
                                        YTTRANDE                               4(6)

                                                                      RJL 2024/330




20.4 Lagen ska gälla statliga, kommunala, enskilda och ideella verksamheter
Region Jönköpings län ställer sig positiv till förslaget. Samtidigt observeras att
något yrkesgrupper (exempelvis väktare, tågvärdar och städpersonal på offentliga
platser) som omnämndes i delbetänkandet inte längre omfattas av förslaget.
Region Jönköpings län anser också att det bör förtydligas och eventuellt avgränsas
vad som avses med ideella verksamheter.

20.5 Lagens tillämpningsområde och definitioner av begrepp
Region Jönköpings län ställer sig positiv till att de läkemedel och
läkemedelsformerna som ska omfattas av lagen måste definieras.

20.6 Administrering av läkemedel utan samtycke när det föreligger hot mot
liv
Region Jönköpings län instämmer i förslaget och anser att det är bra att ha
möjlighet att ge naloxon med presumerat samtycke, men ställer sig frågande till
att inte få ge naloxon till en person med vetskapen om att hen inte vill
återupplivas.

20.7 Ansvar för rekvisition, förvaring, administrering och överlämning
Region Jönköpings län är positiv till förslaget att myndigheten som tar fram eller
upphandlar tjänsten för utbildning skall tillse att den motsvarar de krav som krävs
på utbildning och att utbildningen omfattas av flera läkemedelsformer, hur
läkemedlet fungerar och man hur agera vid en misstänkt förgiftning.
Samtidigt anser Region Jönköpings län att det behövs flera förtydliganden:
    • krav på ny utbildning vid fler läkemedel eller läkemedelsformer omfattas
        av lagen
    • hur rekvirering ska ske för att endast lämna möjligheten att rekvirera
        bestämda preparat, saknar krav på läkemedlets namn, läkemedelsform och
        antal doser.
    • förvaringsbetingelser med bland annat temperaturkontroll, dokumentation,
        utgångsdatum samt kassation.

20.9 Läkemedelsverket ska ha tillsynsansvar
Region Jönköpings län instämmer inte i förslaget utan anser att det bör
kompletteras med hur verksamheter som hanterar läkemedel som verkar som
opioidantagonister ska kontrolleras. Utredningen föreslår nu enbart att de
expedierande öppenvårdsapoteken ska tillsynas via Läkemedelsverket. För att god
hantering ska säkerställas ända fram till den behövande människan, bör
verksamhetens läkemedelshantering inklusive förvaring kontrolleras.

20.10 Upprättande av och anmälan till register över verksamheterna
Region Jönköpings län ställer sig positiv till förslaget att verksamheter som vill
hantera läkemedel som verkar som opioidantagonister ska anmäla det för att visa
på att verksamheten är en sådan verksamhet som omfattas av lagen. Svårighet kan
vara att uppskatta det förväntade årliga behovet där bedömning och godkännande
av det årliga behovet skulle kunna ske av den myndighet som tar emot anmälan.
                                         YTTRANDE                                 5(6)

                                                                      RJL 2024/330




Region Jönköpings län anser dock att det behövs flera förtydligande:
   • vilka uppgifter som öppenvårdsapoteken har tillgängliga i registret för att
      säkerställa rätt expediering
   • som betalningsansvarig för läkemedel behövs tillgång till data för att följa
      upp läkemedelshanteringen i ordinarie statistiksystem

20.12 Kostnadsfri rekvisition och statlig finansiering
Region Jönköpings län ställer sig positiv till förslaget. Idag har Region
Jönköpings län inget kostnadsansvar för läkemedel som rekvireras utan enbart för
läkemedel som expedieras inom läkemedelsförmånerna och
smittskyddsläkemedel. För att underlätta och nå intentionen i den föreslagna lagen
kan kostnadsansvaret accepteras, förutsatt att statsbidrag på ett tydligt sätt
uppräknas med denna kostnad.
Region Jönköpings län anser att den nya lagen inte kan träda i kraft innan det är
utrett, klart och överenskommet på vilket sätt ersättning ska ske för de
läkemedelskostnader som uppstår i och med nya lagen.

20.13 Regeringen får meddela ytterligare föreskrifter
Region Jönköpings län är positiv till förslaget. Dessa föreskrifter är viktiga och
Region Jönköpings län ser gärna att den myndighet som får uppdraget att meddela
ytterligare föreskrifter gör det i samråd med hälso- och sjukvården.
21 Förslag om skadereducering och lågtröskelverksamhet
21.3.2 Sprutor och kanyler ska kunna köpas på apotek som komplement till
sprututbytesverksamheter
Region Jönköpings län tillstyrker förslaget. Att som komplement kunna köpa
sprutor och kanyler på apotek är bra i de delar av landet där det är långa avstånd
mellan sprututbytena. Region Jönköpings län vill dock påpeka att det finns en risk
att de positiva aspekterna med sprututbytesprogrammet, d.v.s. flera
skadereducerande och hälsofrämjande insatser går förlorade.
22 Vård, stöd och andra insatser för personer som begått brott eller
vårdas utan samtycke
22.3.2 Statens institutionsstyrelse ska kunna initiera samordnad individuell
plan
Region Jönköpings län ställer sig positiv till förslaget. Det finns brister i
informationsöverföring vid vårdövergångar och samordnad individuell plan (SIP)
kommer bidra till en förbättring. Arbetet bör ske tillsammans med Sveriges
kommuner och regioner då det finns upparbetade arbetssätt där SIS-hemmens
arbete kopplas ihop. Förtydligande kan behövas för att säkra
informationsöverföring, rätt vårdnivå och insatser inför en SIP.

22.3.5 Myndigheterna ska få i uppdrag att ta fram riktlinjer och medel ska
avsättas för samordnad planering
Region Jönköpings län ställer sig positiv till förslaget och anser att det är av stor
vikt att digitaliseringsmyndigheten tar fram vägledning för hur digitala
                                         YTTRANDE                                6(6)

                                                                     RJL 2024/330




samordningsmöten ska genomföras på ett tekniskt säkert sätt för att minska
tekniska problem i och inför möten.
25 Förbättrad uppföljning av vård till personer med skadligt bruk eller
beroende
25.1.5 Socialstyrelsen ska få i uppdrag att ta fram ett mått för beroende av
förskrivna läkemedel
Region Jönköpings län ställer sig tveksam till förslaget då det inte är klart hur
utfallet kommer användas i en nationell kontext.

25.2.1 Socialstyrelsen ska få i uppdrag att följa upp naloxonanvändningen
Region Jönköpings län är positiv till förslaget, men anser samtidigt att det inte får
bli en kontrollfunktion som försvårar utdelningen av naloxon. Viktigt att det kan
öka tillgängligheten och ge en mer jämlik vård.
29 Ikraftträdande och övergångsbestämmelser
Region Jönköpings län anser att den nya lagen inte kan träda i kraft innan det är
utrett, klart och överenskommet på vilket sätt regionerna ska ersättas via
statsbidraget, för de läkemedelskostnader som uppstår hos regionerna i och med
nya lagen. Den 1 januari 2025 kan därmed vara för tidigt.


REGION JÖNKÖPINGS LÄN




Thomas Gustafsson                          Mats Bojestig
Ordförande i nämnd för folkhälsa och       Hälso- och sjukvårdsdirektör
sjukvård
                                                          PROTOKOLL
                                                          Nämnd för folkhälsa och sjukvård

                                                          Sammanträdesdatum
                                                          2024-04-09




                           § 50

                           Remiss: Betänkande Narkotikautredningen – Vi kan
                           bättre! Kunskapsbaserad narkotikapolitik med liv och
                           hälsa i fokus SOU 2023:62
                           Diarienummer: RJL 2024/330
                           Beslut
                           Nämnden för folkhälsa och sjukvård
                             • godkänner yttrandet som svar till Socialdepartementet.
                           Sammanfattning
                           Region Jönköpings län har getts möjlighet att yttra sig över rubricerat
                           betänkande Narkotikautredningen – Vi kan bättre! Kunskapsbaserad
                           narkotikapolitik med liv och hälsa i fokus SOU 2023:62.
                           Förvaltningen ställer sig i stora delar positiv till slutbetänkandet och
                           bedömer som helhet att det är ett genomarbetat förslag som belyser
                           befintligt kunskapsläge för ett effektivt förebyggande arbete och fortsatt
                           utveckling av god- och skadereducerande vård för personer med skadligt
                           bruk- och beroende.
                           Enligt förslaget kommer satsningar på att begränsa tillgängligheten till
                           narkotika öka, satsning på föräldrastöd som kan förebygga ohälsa, inklusive
                           riskfaktorer för skadligt bruk eller beroende och att skolverket få ett ökat
                           ansvar att utveckla handlingsplaner för ett narkotikaförebyggande arbete.
                           Förvaltningen anser att detta är nödvändigt inför förändringen i förslaget att
                           målet för narkotikapolitiken som helhet ändras från ett ”samhälle fritt från
                           narkotika” till ”ett samhälle med minskade skador av narkotika”.
                           Vidare anser förvaltningen att framtagande och utveckling av ett
                           personcentrerade vård- och insatsförlopp vid opioidberoende bidrar till ökad
                           kunskap med möjlighet till förbättrad uppföljning samt ökad jämlik tillgång
                           till läkemedelsassisterad behandling vid opioidberoende (LARO).
                           Förvaltningen anser att den nya lagen inte kan träda i kraft innan det är
                           utrett, klart och överenskommet på vilket sätt regionerna ska ersättas via
                           statsbidraget, för de läkemedelskostnader som uppstår hos regionerna i och
                           med nya lagen. Den 1 januari 2025 kan därmed vara för tidigt.
                           Beslutsunderlag
                             • Beslut NFSP 2024-03-20 Remiss: Betänkande Narkotikautredningen
                                 – Vi kan bättre! Kunskapsbaserad narkotikapolitik med liv och hälsa
                                 i fokus SOU 2023:62

Protokollsutdrag, bestyrkande
                                                          PROTOKOLL
                                                          Nämnd för folkhälsa och sjukvård

                                                          Sammanträdesdatum
                                                          2024-04-09



                                •   Tjänsteskrivelse: Narkotikautredningen – Vi kan bättre!
                                    Kunskapsbaserad narkotikapolitik med liv och hälsa i fokus SOU
                                    2023:62
                                •   Yttrande: Narkotikautredningen – Vi kan bättre! Kunskapsbaserad
                                    narkotikapolitik med liv och hälsa i fokus – SOU 2023:62
                                •   Missiv: Betänkande Narkotikautredningen - Vi kan bättre!
                                    Kunskapsbaserad narkotikapolitik med liv och hälsa i fokus SOU
                                    2023:62
                                •   Remiss: Betänkande Narkotikautredningen - Vi kan bättre!
                                    Kunskapsbaserad narkotikapolitik med liv och hälsa i fokus SOU
                                    2023:62
                                •   Remiss (engelsk version): Betänkande Narkotikautredningen - Vi
                                    kan bättre! Kunskapsbaserad narkotikapolitik med liv och hälsa i
                                    fokus SOU 2023:62
                           Beslutet skickas till
                           Socialdepartementet
                           Regionledningskontoret – Folkhälsa och sjukvård




Protokollsutdrag, bestyrkande
