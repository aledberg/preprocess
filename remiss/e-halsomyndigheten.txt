                             YTTRANDE                                  Diarienummer
                             2024-04-22                                  2024/00398
                                                                      Socialdepartementet
                                                                      Dnr S2024/00085
                                                                      s.remissvar@regeringskansliet.se
                                                                      s.hc@regeringskansliet.se




Narkotikautredningens betänkande SOU 2023:62 Vi kan
bättre! Kunskapsbaserad narkotikapolitik med liv och hälsa i
fokus (S2024/00085)

E-hälsomyndighetens ställningstagande
E-hälsomyndigheten tillstyrker utredningens förslag i de delar som rör
myndigheten. Dock vill myndigheten lämna följande kommentarer med
bäring på förslagen. När det gäller utredningens övriga förslag har
E-hälsomyndigheten inga synpunkter.


E-hälsomyndighetens kommentarer
20.10 Upprättande av och anmälan till register över verksamheterna
E-hälsomyndigheten ska enligt utredningens förslag ansvara för register över
verksamheter som har anmält till myndigheten att de hanterar läkemedel
som verkar som opioidantagonister. Utredningen föreslår att registret och
myndighetens personuppgiftsansvar ska regleras i en ny lag. Myndigheten
bedömer att det finns anledning att överväga om detta nya ansvar för
myndigheten även ska regleras i myndighetens instruktion.
E-hälsomyndigheten bedömer att det tar minst ett år att tekniskt upprätta ett
register enligt ovan. Ikraftträdande den 1 januari 2025 är därför inte realistiskt
för myndighetens del. Eftersom det finns beroenden till andra myndigheter
och till apotek behöver utvecklingen genomföras i samverkan med dessa
aktörer. Detta kan få påverkan på tid det tar att få en fullt fungerande lösning
på plats.




                                                                                1 (2)


Box 913, 391 29 Kalmar                     E-post: registrator@ehalsomyndigheten.se
Besök: Södra Långgatan 60, Kalmar          Webbplats: www.ehalsomyndigheten.se
Sankt Eriksgatan 117 Stockholm             Telefon: 010-458 62 00
                             YTTRANDE                                 Diarienummer
                             2024-04-22                                 2024/00398
                                                                     Socialdepartementet
                                                                     Dnr S2024/00085
                                                                     s.remissvar@regeringskansliet.se
                                                                     s.hc@regeringskansliet.se




28.3.4 Konsekvenser av förslag om lag om hantering av läkemedel som
verkar som opioidantagonister utanför hälso- och sjukvården
E-hälsomyndigheten bedömer att utredningens uppskattade
kostnadsberäkning är underskattad. E-hälsomyndigheten har gjort en
preliminär beräkning av kostnaderna för att ta fram registret, vilket
uppskattas till cirka 10 miljoner. Utöver detta tillkommer löpande
förvaltningskostnader.


I detta ärende har generaldirektör Gunilla Nordlöf beslutat. Evamaria Nerell
har varit föredragande. I handläggningen har enhetschef Camilla Hallström
och avdelningschef Thomas Pettersson Westerberg deltagit.




                                                                               2 (2)


Box 913, 391 29 Kalmar                    E-post: registrator@ehalsomyndigheten.se
Besök: Södra Långgatan 60, Kalmar         Webbplats: www.ehalsomyndigheten.se
Sankt Eriksgatan 117 Stockholm            Telefon: 010-458 62 00
