                                                        REMISSVAR                                    1 (7)

                                                        Hälso-och sjukvårdsnämnden
                                                        Datum                         Diarienummer
Hälso- och sjukvård Dalarna                             2024-02-05                    HSN 2024/694




Socialdepartementet
s.remissvar@regeringskansliet.se och med kopia
till s.hc@regeringskansliet.se
Ange diarienummer S2024/00085




Remissvar av slutbetänkande
Narkotikautredningen - Vi kan bättre!
Kunskapsbaserad narkotikapolitik med liv och
hälsa i fokus (SOU 2023:62).

Region Dalarna har erbjudit möjlighet att lämna synpunkter på remiss
slutbetänkande Narkotikautredningen - Vi kan bättre!
Region Dalarna lämnar följande synpunkter från Hållbarhetsavdelningen,
Division Primärvård, Smittskydd och vårdhygien, Division Psykiatri och
Habilitering samt Läkemedelsavdelningen.


1. Synpunkter från Hållbarhetsavdelningen:
Sammanfattande bedömning av kapitel 14 och 15 som rör det förebyggande
arbetet:
I Kapitel 14 och 15 som rör det förebyggande arbetet återkommer utredaren
till kommunernas ansvar för det förebyggande arbetet och kommunernas
behov av stöd i det förebyggande arbetet. Länsstyrelsen pekas ut som en
viktig aktör i stödet till kommunerna.
Sedan ett 30-tal år tillbaka ses växande skillnader i medellivslängd mellan
olika socioekonomiska grupper i Sverige. Denna utveckling förklaras av att
de förhållanden, villkor och miljöer som människor lever i skiljer sig påtagligt
åt för människor i olika sociala positioner, och att skillnaderna växer.
Faktorer som innebär ökad risk för unga personer att hamna i ett
narkotikabruk är i hög grad desamma som ökar risken för negativa
livshändelser som svaga skolresultat, alkoholmissbruk, kriminalitet,
arbetslöshet, psykisk ohälsa och tidig död.
Mot denna bakgrund har Region Dalarna i princip två huvudsakliga
synpunkter och förslag när det gäller det förebyggande arbetet mot
narkotika.
    •    Det förebyggande arbetet mot narkotika bör integreras i
         genomförandet av den nationella folkhälsopolitiken antagen av
         Sveriges riksdag 2018. Den utvecklade folkhälsopolitiken vilar på en


Postadress                Besöksadress             Kontakt                   Handläggare
Region Dalarna            Region Dalarna           023-49 00 00              Gunilla Apell
Box 712                   Vasagatan 27             www.regiondalarna.se      Utredare
791 29 Falun              Falun                    232100-0180
                                                        YTTRANDE                                2 (7)

                                                        Hälso-och sjukvårdsnämnden
                                                        Datum                    Diarienummer
                                                        2024-02-05               2024/694




       fast kunskapsbaserad grund framtagen av Nationella kommissionen
       för jämlik hälsa. Det övergripande målet om att skapa samhälleliga
       förutsättningar för god och jämlik hälsa inom en generation innebär i
       praktiken även andra utfall i form av ökad utbildningsnivå, minskad
       arbetslöshet, minskad social oro och gynnsam ekonomisk
       utveckling. Genomförandet av den nationella folkhälsopolitiken
       kräver ett långsiktigt, löpande arbete, inriktat på livsvillkor i vid
       mening och skapa mer likvärdiga förutsättningar för människor i olika
       sociala grupper. Det handlar både om att stärka individers egna
       möjligheter att handla och generera resurser och att stärka det
       allmännas förmåga att bidra med resurser.
   •   Det förebyggande arbetet mot narkotika bör integreras i och på så
       sätt påskynda omställningen till Nära vård, särskilt i de delar som
       handlar om ökad lokal samverkan/systemledning mellan regionernas
       och kommunernas primärvård och andra berörda verksamheter och
       aktörer, t.ex. tandvården, socialtjänsten, skolan och dess elevhälsa,
       annan kommunal verksamhet, företagshälsovården, den
       specialiserade vården samt med aktörer inom det civila samhället
       och genom samordningsförbunden. Inom ramen för samverkan är
       det viktigt att det hälsofrämjande och förebyggande arbetet
       prioriteras.
Region Dalarna föreslår därför att regeringen i överenskommelser med
SKR lägger ytterligare medel för att säkerställa möjligheterna till utveckling
av nya arbetssätt för det lokala tvärsektoriella arbetet för god och jämlik
hälsa.
Region Dalarna föreslår vidare att regeringen fullföljer den politiska
beredningen av SOU 2020:19 God och nära vård, En reform för ett hållbart
hälso- och sjukvårdssystem samt SOU 2021:34 Börja med barnen! En
sammanhållen god och nära vård för barn och unga


Kommentarer till bedömningar och förslag i kapitel 14 och 15.
Utifrån Region Dalarnas principiella synpunkter belyses utredarens förslag
och bedömningar i kapitel 14 och kapitel 15 enligt följande.
Kommentar till bedömningen 14.2: Samordningen av det förebyggande
arbetet mellan olika sektorer bör ses som del i utvecklingen av de lokala
systemledningarna i omställningen till Nära vård där både kommunens och
regionens verksamhetsföreträdare ingår. Länsstyrelsen och Regionens
centrala funktioner bör verka för att stödja den lokala
samordningsprocessen.
Kommentar till förslag och bedömning 14.3: Kunskapsstödet bör ges en
tydlig koppling till implementeringen av den nationella folkhälsopolitiken.
Likaså bör de statliga myndigheterna prioritera samordningen av sina
                                                         YTTRANDE                                  3 (7)

                                                         Hälso-och sjukvårdsnämnden
                                                         Datum                      Diarienummer
                                                         2024-02-05                 2024/694




vägledningar och kunskapsstöd relaterat till den nationella folkhälsopolitiken
inklusive förtydliganden av hur det narkotikaförebyggande och
brottsförebyggande arbetet är inkluderat i ett brett förebyggande och
hälsofrämjande arbete i enlighet med den nationella folkhälsopolitiken.
Kommentar till bedömningen 14.4: Satsningarna på att stärka strukturen
för samverkan om tidiga insatser bör integreras i utvecklingen av de lokala
systemledningarna i omställningen till Nära vård där både kommunens och
regionens verksamhetsföreträdare ingår. Regeringen bör därför fullfölja
beredningen av SOU 2020:19 God och nära vård, En reform för ett hållbart
hälso- och sjukvårdssystem samt SOU 2021:34 Börja med barnen! En
sammanhållen god och nära vård för barn och unga
Kommentar till bedömningen 14.5.1: Arbetet med föräldrastöd bör öka i
enlighet med utredarens bedömning men arbetet behöver utvecklas och
systematiseras ytterligare. Arbetet bör föras in i omställningen till Nära vård
varvid en ömsesidig förstärkning av föräldrastödsarbetet och Nära vård-
omställningen kan uppnås.
Kommentar till bedömningen 14.5.2: Den mest hälsofrämjande process
som skolan kan verka för är att stödja elevernas färdighets- och
kunskapsutveckling såsom skolans verksamhet avser. Svårigheterna att
skapa de förutsättningar som krävs för detta i skolan behöver adresseras till
flera aktörer än skolans huvudmän. Samhället behöver som helhet
mobilisera de resurser som krävs för att så många som möjligt ska klara sin
skolgång på ett bra sätt. Skolverket bör därför i sitt stöd till skolans
huvudmän, i samarbetet med Folkhälsomyndigheten, i ett bredare
perspektiv presentera de förutsättningar som krävs för att elevers
färdighets- och kunskapsutveckling ska främjas. Hit hör sådant som
föräldrars intresse för sina egna barns skolgång, en meningsfull fritid,
lärarens pedagogiska ledarskap, tidiga insatser och samordnade insatser
för barn och unga i behov m.fl åtgärder som kopplar till genomförandet av
den nationella folkhälsopolitiken vilket därtill för med sig att risken för olika
riskbeteenden minskar. Skolverkets presentation av viktiga förutsättningar
är ett viktigt underlag till den samverkan som för de lokala systemledningar
som utvecklas i omställningen till Nära vård.
Kommentar till bedömning 14.5.5: Satsningar på att skapa meningsfull
fritid och sysselsättning för barn och unga bör medverka till att påskynda
omställningen till Nära vård särskilt i de delar som handlar om ökad lokal
samverkan/systemledning mellan regionernas och kommunernas
primärvård och andra berörda verksamheter och aktörer.
Kommentar till bedömning 14.5.6: Arbetet med att utveckla förebyggande
insatser inom hälso- och sjukvården riktade till unga bör medverka till att
påskynda omställningen till Nära vård särskilt i de delar som handlar om
ökad lokal samverkan/systemledning mellan regionernas och kommunernas
primärvård och andra berörda verksamheter och aktörer.
                                                       YTTRANDE                                 4 (7)

                                                       Hälso-och sjukvårdsnämnden
                                                       Datum                     Diarienummer
                                                       2024-02-05                2024/694




Kommentar till bedömning 14.5.7: Satsningar på förebyggande insatser
riktade till sårbara grupper och individer bör medverka till att påskynda
omställningen till Nära vård särskilt i de delar som handlar om ökad lokal
samverkan/systemledning mellan regionernas och kommunernas
primärvård och andra berörda verksamheter och aktörer.
Kommentar till förslag 15.1: Ett program för att förebygga
narkotikaanvändning hos barn och unga bör presenteras som en
delkomponent i genomförandet av den nationella folkhälsopolitiken och ges
en pedagogisk uppgift att intressera samhällsaktörer, politiker och allmänhet
för det bredare arbetet att skapa samhälleliga förutsättningar för god och
jämlik hälsa hos hela befolkningen inom en generation.
Kommentar till förslag 15.2: Insatser i programmet för att förebygga
narkotikaanvändning hos barn och unga bör integreras i och på så sätt
påskynda omställningen till Nära vård, särskilt i de delar som handlar om
ökad lokal samverkan/systemledning mellan regionernas och kommunernas
primärvård och andra berörda verksamheter och aktörer, t.ex. tandvården,
socialtjänsten, skolan och dess elevhälsa, annan kommunal verksamhet,
företagshälsovården, den specialiserade vården samt med aktörer inom det
civila samhället och genom samordningsförbunden. Inom ramen för
samverkan är det viktigt att det hälsofrämjande och förebyggande arbetet
prioriteras.
Regeringen bör därför i överenskommelser med SKR lägga ytterligare
medel som säkerställer möjligheterna till utveckling av nya arbetssätt för det
lokala tvärsektoriella arbetet för god och jämlik hälsa.
Regeringen bör därtill fullfölja den politiska beredningen av SOU 2020:19
God och nära vård, En reform för ett hållbart hälso- och sjukvårdssystem
samt SOU 2021:34 Börja med barnen! En sammanhållen god och nära vård
för barn och unga
Kommentar till förslag 15.3: Förslaget att ge Länsstyrelserna i uppdrag att
stödja kommunerna i genomförandet av programmet stöds.


2. Synpunkter Division Primärvård
Allmänna reflektioner:
Utredningens förslag kan ge en bättre vård och ett bättre omhändertagande
av personer skadligt bruk och beroende av narkotika. Detta kräver dock en
stor omställning av vården och omhändertagandet. Tänker att
riskbrukssköterskorna som finns på alla vårdcentraler i framtiden kan
fungera som samordnare/vårdkontakt och en första väg in i vården
Stor utmaning för små kommuner med stort geografiskt avstånd. Bra med
specialister som vissa dagar kan åka runt till vårdcentraler som det
nämndes i utredningen
                                                           YTTRANDE                                 5 (7)

                                                           Hälso-och sjukvårdsnämnden
                                                           Datum                     Diarienummer
                                                           2024-02-05                2024/694




Viktigt också att ställa om till en större flexibilitet för att möta patienten när
de tar kontakt och är motiverade till vård och behandling. Detta är väldigt
viktigt!
Vidare står det någonstans i utredningen att personer avhåller sig från att
söka vård pga att man är rädd för rättsliga efterverkningar. Tänker att
körkortsfrågan kan bli ett problem pga läkarnas anmälningsplikt när det
gäller alkohol förmodligen omfattar även droger och kan bli ett hinder för
vissa att söka hjälp.
Viktigt som man skriver, att det i utbildningar obligatoriskt skall ingå kunskap
omkring droger och alkohol. Kanske även dags för en egen specialitet med
specialistutbildning?
- 14.5.5 Viktigt att kommun och region faciliterar ett ökat engagemang från
civilsamhället i frågor som rör prevention och förebyggande insatser.
- 14.5.6 Den regionalt som kommunalt drivna primärvården har ett stort
ansvar i att jobba förebyggande och detta arbete behöver utföras i
samverkan. Detta arbete har på sina håll kommit igång därför är det viktigt
att det skapas ekonomiska förutsättningar för att bibehålla de aktiviteter som
skapats men och också för att utveckla arbetet vidare. Kostnadskrävande
och tidskrävande men nödvändigt. Viktigt med bredd på utbildningar så alla
inom vården har möjlighet att uppmärksamma eventuell problematik och
inte hamnar i situationer då man konstaterar ”att det inte är mitt bord”.
- 15.2.1 Mycket välkommet med inrättandet av MiniMaria mottagningar.
- 16.4.1 ser detta som ett bra förslag som inte bara förbättrar tillgängligheten
utan också ökar kvaliteten i råd och stöd. Detta kräver dock resurstillskott
och kompetensutveckling av personal.
- 16.5 Hälso och sjukvården ansvar för vård och behandling. Omställning,
resurser, utbildningar viktigt. Det är stor omställning. Kan erfarenheter
hämtas från kampanjen ”Kunskap till praktik” då utbildningar och
implementering inom alkoholområdet ägde rum?
- 16.10.4 Vill även lyfta gruppen med intellektuell funktionsnedsättning som
en särskilt utsatt grupp med behov av anpassade behandlingar. Behövs
samverkan mellan kommuner för att tillhandahålla detta? Svårt för små
kommuner med ett litet patientunderlag.
- 24.2.4 Det är en stor utmaning för vårdcentralerna i dag med tanke bristen
på läkare i primärvården.


3. Synpunkter från Smittskydd och vårdhygien
- Förslaget om ändring i sprututbyteslagen är bra. Den nuvarande
skrivningen om att sprutor ska ersättas en mot en är ett hinder. Det är också
bra att man i vissa fall kan lämna ut sprutor till personer yngre än 18 år.
                                                        YTTRANDE                                6 (7)

                                                        Hälso-och sjukvårdsnämnden
                                                        Datum                    Diarienummer
                                                        2024-02-05               2024/694




- Bra förslag att anta en särskild lag kring naloxon eftersom det har varit
omöjligt att öka tillgången på annat sätt.


4. Synpunkter från Division psykiatri och habilitering
Sammanfattning:
Instämmer huvudsakligen i utredningens bedömningar och förslag.
Förslaget är efterlängtat och välbehövligt för den del av befolkningen som
den berör. Vår uppfattning är att skiftet till det skadereducerande
perspektivet; där insatser, program och policyer som utan krav på drogfrihet
syftar till att minska de hälsomässiga, sociala och ekonomiska skadorna av
narkotikaanvändning för individer och samhället, samt att öka livskvaliteten
för enskilda är av stor betydelse för dom det berör. Det kanske också blir
det som utmanar oss i organisationerna mest och som kräver en
attitydförändring.
Det är särskilt angeläget att barn och unga uppmärksammas och att vi i
allmänhet vågar se och erkänna att det är ett problem för att vi tillsammans
ska kunna sätta in åtgärder så kraftfullt som det bara går. Förslagen
tydliggör vem som ansvarar för vad vilket är nödvändigt för att ett
ansvarstagande ska träda in från verksamheters håll.
En övergripande reflektion är att det är en fokusförflyttning från kommunal
verksamhet till regionens verksamheter i stora delar och detta förutsätter att
erforderliga beslut i samsjuklighetsutredningen fattas. SOU 2023:62 har
svårt att stå på egna ben utan stöd av Samsjuklighetsutredningen och de
förslag som den innebär.
Vissa farhågor kring kompetens- och resursbrist kan identifieras men med
en förhoppning om att vi tillsammans kan göra skillnad och då åstadkomma
något större och bättre finns och kan överbrygga den farhågan.
- Kapitel 14 Förslag för att stärka förutsättningarna för
narkotikaförebyggande arbete
I kapitel 14 föreslås bland annat att en rad olika myndigheter och
samhällsaktörer arbetar med att öka kunskapen inom området. Detta ser vi
som ytterst nödvändigt. Stigmatiseringen inom detta område är stort och
omges av många värderingar och ytterst okunskap.
Förslag: Att beroendekunskap blir en obligatorisk del i utbildningar på alla
nivåer ser vi som viktigt för att nå den kunskapsutveckling som denna
omställning kräver.
- Kapitel 27 Robusta strukturer för kunskap, forskning samt
kunskapsbaserad vård, stöd och skadereducering.
Föreslås bland annat att Socialstyrelsen ska ansvara för uppföljning, analys
och kunskap om stöd, vård och skadereducering ska förtydligas och att ett
nationellt forskningscentrum ska inrättas. Detta är oerhört viktigt.
                                                     YTTRANDE                               7 (7)

                                                     Hälso-och sjukvårdsnämnden
                                                     Datum                   Diarienummer
                                                     2024-02-05              2024/694




Förslag: Att detta förankras med kunskapsstyrningsorganisationen, lokala
programområden och verksamheter för att nå implementering, förankring
och utveckling där det behöver ske. Nära och i samarbete med dom som
verksamheterna finns till för.


5. Synpunkter från Läkemedelsavdelningen
Författningsförslag 10 § (sidan 50) samt punkt 20.7 (sidan 637-638).
- Det kommer att vara en utmaning att tillgodose att alla personer som den
hanteringsansvarige delegerar uppgiften att förvara, administrera och
överlämna naloxon till, genomgår godkänd utbildning.
- Hur länge ska genomgången utbildning vara giltig, ny kunskap samt nya
preparat kan tillkomma.
