                                                                           Yttrande                                     1 (4)
                                                                           Datum                       Diarienummer
                                                                           2024-03-26                  437-2024




                                                                          Socialdepartementet

                                                                          s.remissvar@regeringskansliet.se
                                                                          kopia: s.hc@regeringskansliet.se



                    Remissvar avseende Narkotikautredningen –
                    Vi kan bättre! Kunskapsbaserad narkotikapolitik
                    med liv och hälsa i fokus (SOU 2023:62)
                    Er beteckning: S2024/00085



                    Sammanfattning
                    Länsstyrelsen i Blekinge län instämmer i Narkotikautredningens
                    förslag. Som särskilt positivt bedöms förslaget om programmet för
                    att förebygga narkotikaanvändning hos barn och unga i åldrarna
                    0–25 år och den roll som länsstyrelserna bör ta när det gäller
                    implementering av programmet.
                    Länsstyrelsen ser dock behov av vissa förtydliganden och
                    kompletteringar.
                    Länsstyrelsen instämmer inte i utredningens bedömning om att
                    ändra målet för narkotikapolitiken och vi anger skälen för det.



                    Avsnitt 14.2
                    Narkotikahantering är en av väldigt många delar av det
                    brottsförebyggande arbetet lokalt. Eftersom kommunen ska utgå
                    ifrån den lokala lägesbilden när prioriteringar görs, kan man inte
                    garantera att narkotikafrågan blir prioriterad. Allt förebyggande
                    arbete ska utgå ifrån hur problemen ser ut lokalt.


                    Avsnitt 14.3
                    I kunskapsstödet bör ingå även att kartlägga narkotikasituationen
                    lokalt och göra bedömningar av dess konsekvenser och utbredning
                    så att man sätter in rätt insatser och ställer problemen i relation till
                    annat som ska förebyggas.




Postadress: 371 86 Karlskrona   Telefon: 010-224 00 00         E-post: blekinge@lansstyrelsen.se   Webb: lansstyrelsen.se/blekinge
                                             www.lansstyrelsen.se/blekinge/personuppgifter
Länsstyrelsen Blekinge                                 Yttrande                             2 (4)
                                                       2024-03-26                437-2024


              Avsnitt 14.3.2
              Länsstyrelsen tillstyrker bedömning att nationellt stöd för
              förvaltning av metoder och arbetssätt bör testas. Framtagande,
              förvaltning och utvärdering av metoder inom det preventiva
              området är där det finns störst behov på lokal och regional nivå. Om
              man lokalt ska arbeta med lägesbilder är det mycket viktigt att det
              samtidigt finns åtgärder och metoder som kan rekommenderas för
              att komma till rätta med problemen som kommer fram i lägesbilden.


              Avsnitt 14.5.3
              Länsstyrelsen är positiv till förslaget. Länsstyrelsernas roll bör dock
              förtydligas och även möjlighet för riktade finansiering i att stödja
              relevanta aktörer i arbetet att minska tillgången till narkotika via
              postförsändelser.


              Avsnitt 14.5.4
              Länsstyrelsen är positiv till att Folkhälsomyndigheten ges uppdrag
              om att stödja arbetet med uppdrag med metoden Krogar mot
              knark. Folkhälsomyndigheten, eller STAD (Stockholm förebygger
              alkohol- och drogproblem), borde också ges i uppdrag att förvalta
              och utveckla metoden så att den får nationell spridning. Genom
              nationell samordning kan vi också säkerställa att metoden används
              på likartat sätt i hela landet. Det kan leda till att fler kommuner
              väljer att implementera metoden i sin helhet. Finansieringsmedel
              bör också tillhandahållas.


              Avsnitt 14.5.5
              Länsstyrelsen instämmer i utredningens förslag om att skapa
              meningsfull fritid och sysselsättning för barn och unga. Dock
              behöver vi förstå på vilket sätt fritid och sysselsättning påverkar
              narkotikabruk hos barn. Om länsstyrelserna ska kunna stödja
              kommunerna i detta, måste vi veta vad dessa aktiviteter behöver
              innehålla för att fungera stödjande. Med hjälp av forskning är det
              nödvändigt att först ge underlag för att förstå de
              påverkansfaktorerna som har effekt.


              Avsnitt 15.1 och 15.2
              Länsstyrelsen instämmer i utredningens förslag. Det är särskilt
              viktigt att anslå ytterligare medel för genomförandet av
              programmet som inte redan ingår i den befintliga länsstyrelsernas
              budgeten för ANDTS eftersom förslaget medför ökat resursbehov.
              Dessa medel behöver få användas för tillsättning av personal.

              Länsstyrelsen ser också behovet att arbetet med samsjuklighet
              ingår i programmet då det förekommer bland personer 10 år och
              äldre.
Länsstyrelsen Blekinge                                      Yttrande                        3 (4)
                                                            2024-03-26           437-2024




              Synpunkter som rör ett specifikt delområde inom programmet:

                  -      tillgängligt föräldrastöd för fler föräldrar

              Det delområdet bör kompletteras. Det är viktig att synliggöra och
              nå ut i högre utsträckning med befintligt föräldrastöd. Stödet bör
              tillgängliggöras på familjecentraler, barnavårdscentralen,
              ungdomsmottagningar, och Mini maria. Aktörer behöver i högre
              grad motivera och få in familjer med behov samt jobba aktivt med
              att minska stigma.

              Länsstyrelsen är positiv till förslaget att föräldrastöd ingår i
              programmet för att förebygga narkotikaanvändning hos barn och
              unga. Dock vill vi uppmärksamma att samtliga länsstyrelsen inte
              längre har ett uppdrag inom föräldrastöd. Om insatsen syftar att
              vara preventiv bör detta uppdrag finnas i samtliga län.


              Avsnitt 16.6
              Länsstyrelsen ser behovet att även Statens institutionsstyrelse och
              Hem för vård eller boenden (HVB-hem) ingår här, samt att
              samverkan med kriminalvården etableras.


              Avsnitt 21.2.2
              Länsstyrelsen instämmer inte i bedömningen att målet för
              narkotikapolitiken behöver förändras och ser ett antal risker om
              målet formuleras på det föreslagna sättet.

                  •      Den föreslagna vändningen i politiken skulle signalera att
                         narkotikaanvändning i samhället kan tolereras. På så sätt
                         undermineras resultaten av många års förebyggande arbete,
                         det påverkar moralen i samhället negativt och sänder ett
                         förvirrande budskap till barn och unga som skulle kunna
                         tolkas som en delvis tillåtelse till narkotikaanvändning.
                  •      Det nya målförslaget överensstämmer inte med
                         Barnkonventionen som föreskriver att barn ska skyddas från
                         narkotika.
                  •      Med det nya målförslaget tappar vi det visionärt,
                         hälsofrämjande och förebyggande vilket i hög grad skulle
                         försvåra arbetet med preventiva åtgärder.

              Även om länsstyrelsen har förståelse för utredarens argumentering
              att ändra målet för narkotikapolitiken, menar vi att utredningen
              pekar på en rad möjligheter som skulle kunna förbättra
              skadereducerande arbetet i hälso- och sjukvården utan att överge
              nollvisionen.
Länsstyrelsen Blekinge                              Yttrande                        4 (4)
                                                    2024-03-26           437-2024




              De som medverkat i beslutet
              Beslutet har fattats av landshövding Ulrica Messing med
              handläggare Bojana Perovic som föredragande. I den slutliga
              handläggningen har också enhetschef Johanna Duhlaku medverkat.



              Denna handling har godkänts digitalt och saknar därför
              namnunderskrift.
