                                                                                           Sida 1(3)
                                                                                         2024-03-26




                                                                               Socialdepartementet

          Yttrande över betänkande Narkotikautred-
          ningen - Vi kan bättre! Kunskapsbaserad nar-
          kotikapolitik med liv och hälsa i fokus SOU
          2023:62

          Bakgrund
          Narkotikautredningen föreslår en omställning av narkotikapolitiken, från
          nuvarande nollvision mot ett tydligare fokus på skadereducering, kunskap
          och förebyggande arbete. Utredningen lämnar förslag på hur en fortsatt
          restriktiv narkotikapolitik kan kombineras med ett effektivt
          narkotikaförebyggande arbete och en missbruks- och beroendevård som
          innehåller insatser för skademinimering samt mot läkemedels- och narko-
          tikaförgiftningar.

          Sammanfattande bedömning
          Jönköpings kommun anser att utredningens utgångspunkt är välriktad,
          med dess fokus på skadereducering, kunskap och förebyggande arbete.
          Som utredningen betonar föreligger alltjämt ett behov av fortsatt tillgäng-
          lighetsbegränsning.

          En farhåga som Jönköpings kommun vill framhålla, vilket berör såväl
          denna utredning som den så kallade närbesläktade ”samsjuklighetsutred-
          ningen” (SOU 2023:5), är det stora fokus på medicinska aspekter av bero-
          endesjukdomen. Jönköpings kommun vill därför betona behovet av att
          fortsatt värna det motivationsarbete och den flexibilitet som socialtjänsten
          arbetar med. Dessa insatser är ofta såväl skadereducerande som hälso-
          främjande.

          Utredningens förslag bedöms sammantaget leda till ett ökat ansvar för
          sjukvården när det kommer till beroendeproblematik. Jönköpings kom-
          mun ser en risk att sjukvårdens prioriteringar, utifrån strikt medicinska
          bedömningar, kan leda till längre väntetider och minskat fokus på perso-
          ner med mindre akut problematik. Det vore olyckligt med sådan utveckl-
          ing då detta kan försämra förutsättningarna för ett effektivt förebyggande
          arbete. Detta betonas utifrån att just det förebyggande arbetet är en av ut-
          redningens grundläggande och viktiga målbilder.




jonkoping.se
                                                                                           Sida 2(3)
                                                                                         2024-03-26




          Vidare ser Jönköpings kommun positivt på det förtydligade ansvar för be-
          roende och skadligt bruk som utredningen vill tillskriva primärvården och
          utvecklingen mot god och nära vård. Det är dock viktigt att beakta, och
          inför ett eventuellt omställningsarbete ha respekt för, primärvårdens breda
          och mångfacetterade ansvar vilket kan leda till utmaningar i verkställan-
          det.

          Jönköpings kommun bedömer att kunskapsbehovet inom området är om-
          fattande, och tillstyrker därför utredningens förslag kring förstärkta stöd-
          material och förnyade riktlinjer. Dessa behöver formuleras med ett tydligt
          brukarfokus.

          Avslutningsvis förutsätts finansieringsprincipen gälla, i de fall förslagen
          bedöms innebära tillkommande kostnader för kommunerna.

          Specifika förslag med synpunkter
          15.2: Insatser i programmet för att förebygga narkotikaanvändning
          hos barn och unga
          Jönköpings kommun tillstyrker förslaget. Behov finns kring ett mer
          likriktat och intensifierat arbete inom området, riktat gentemot barn och
          unga. Förslaget om fler samordnade vård- och stödverksamheter för barn
          och unga är särskilt positivt, och Jönköpings kommun skulle med fördel
          se förutsättningar för etablering av en Mariamottagning i kommunen
          framöver.

          21.2.2: Målet för narkotikapolitiken kan behöva förändras
          Jönköpings kommun tillstyrker förslaget om en ny definition för
          skadereducering och ett nytt mål för Sveriges narkotikapolitik. Det är vi-
          dare positivt med lägre trösklar till LARO, läkemedelsbehandling vid
          opiodberoende, samt ett bredare perspektiv på hälsa vid sprututbyte med
          enklare tillgång till sprutor och kanyler. Jönköpings kommun har för-
          hoppning om en snabb beredning av möjligheten att administrera opioi-
          dantagonister även utanför hälso- och sjukvården, då detta ses som viktiga
          steg för minskad dödlighet.

          22.2.1: Lagstiftningen bör ses över
          Jönköpings kommun instämmer i behovet av en översyn av
          Narkotikastrafflagen, och beklagar att dettas inte ingått i aktuell utred-
          ning. Detta då skadereducerande insatser i flera delar påverkas av denna
          lagstiftning.




jonkoping.se
                                  Sida 3(3)
                                2024-03-26




          JÖNKÖPINGS KOMMUN


          Andreas Persson (S)
          Kommunalråd




jonkoping.se
