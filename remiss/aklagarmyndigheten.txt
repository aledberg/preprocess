                                         Yttrande                    Sida 1 (1)
                                         Datum                       Dnr
                                         2024-03-19                  ÅM2024-314
                                         Ert datum                   Er beteckning
                                         2024-01-19                  S2024/00085



                                         Regeringskansliet
                                         Socialdepartementet




Narkotikautredningen – Vi kan bättre! Kunskapsbaserad
narkotikapolitik med liv och hälsa i fokus (SOU 2023:62)
Mot bakgrund av de intressen som Åklagarmyndigheten har att bevaka lämnas
följande yttrande.
Det har inte legat i utredningens uppdrag att göra en översyn av den svenska
narkotikapolitiken utifrån alla olika infallsvinklar. Utredningen gör dock
bedömningen att regeringen bör initiera en översyn av narkotikastrafflagen och
påföljderna vid narkotikabrott för att bl.a. utreda hur lagen påverkar de
medicinska och sociala skadeverkningarna och om personer med skadligt bruk
eller beroende erbjuds vård och omsorgsinsatser i tillräcklig omfattning. I det
sammanhanget gör utredningen också bedömningen att åtalsunderlåtelse även
bör kunna övervägas för personer som är i behov av hälso- och sjukvård i form
av beroendevård. Åklagarmyndigheten har inte anledning att motsätta sig en
bred översyn av narkotikapolitiken. Om en sådan ska genomföras är det dock
angeläget att en grundlig analys görs från ett kriminalpolitiskt perspektiv,
särskilt vad en förändring kan få för effekter på rättsväsendets samlade
förmåga att upptäcka, utreda och lagföra brott.
Åklagarmyndigheten har i övrigt inga synpunkter på författningsförslagen eller
innehållet i betänkandet.



Detta yttrande har beslutats av chefen för Utvecklingscentrum, överåklagaren
Lennart Guné, efter föredragning av överåklagaren Peter Lundkvist. Kammar-
åklagaren Mathias Lidberg har deltagit handläggningen av ärendet.

På Åklagarmyndighetens vägnar


Lennart Guné
                                        Peter Lundkvist
Kopia till
Kommunikationsavdelningen
Rättschefen
Biblioteket
