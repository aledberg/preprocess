                                                                                            2024-04-11
                                                                                    DNR LiU-2024-00540
                                                                                            REMISSVAR
                                                                                                   1(2)




                                                   Regeringskansliet
                                                   Socialdepartementet
                                                   S2024/00085
                                                   s.remissvar@regeringskansliet.se
                                                   s.hc@regeringskansliet.se




Remissvar betänkande Narkotikautredningen – Vi
kan bättre! Kunskapsbaserad narkotikapolitik med liv
och hälsa i fokus
Medicinska fakulteten vid Linköpings universitet (LiU) har beretts tillfälle att yttra
sig över Socialdepartementets betänkande och lämnar följande synpunkter.


Sammanfattning
Medicinska fakulteten tillstyrker i huvudsak utredningsförslaget. Utredningen
presenterar ett föredömligt gediget underlag som ger en god bild av de problem
narkotika orsakar för brukare, deras anhöriga och det omgivande samhället. I
underlaget kommer brukarröster till tals. Utredningen identifierar även på ett bra
sätt brister i bemötande och omhändertagande för personer med narkotikaproblem
som finns idag. Som titeln anger: Vi kan bättre.

Huvudinriktningen är en narkotikapolitik grundad i som ett rättighetsperspektiv för
brukare, och är kunskapsbaserad. Detta är berömvärt. Det omfattande materialet
utmynnar i ett begränsat antal ”förslag” och desto fler ”bedömningar”. Samtliga
dessa är väl underbyggda, och blir de verklighet kan de bidra till minskad dödlighet
och annan narkotikarelaterad problematik.

En stor farhåga är dock relaterad till att mycket av det som borde varit skarpa
förslag hamnar bland ”bedömningarna”. Dit hör även centrala budskap, som att
narkotikapolitikens inriktning bör ändras från det orealistiska och demoraliserande
”ett narkotikafritt samhälle” till ett samhälle där skador från narkotikabruk
minimeras. Även viktiga budskap om ökad tillgänglighet till evidensbaserad
behandling, säkerställd kvalitet på behandlingen och åtgärder för att säkerställa
kompetensförsörjning inom behandling blir mest bedömningar, och uppmaningar
till olika aktörer – t.ex. SKR och SoS – att i sin tur vidta åtgärder. Detta gäller även


LINKÖPINGS UNIVERSITET
MEDICINSKA FAKULTETEN
LINKÖPINGS UNIVERSITET                                                                  REMISSVAR
MEDICINSKA FAKULTETEN                                                                         2(2)




så basala saker som pålitlig inrapportering av data på patienter som är i behandling.
Vår bedömning är att en sådan ansats är förenad med stor risk för att de goda
idéerna inte nödvändigtvis förverkligas.

Ett avslutande konstaterande är att det som mest måste kritiseras med
utredningsförslaget är inte något som finns i det, utan något som saknas. Att lämna
frågan om nyttan kontra riskerna med kriminalisering av eget narkotikabruk
outredd är ett missat tillfälle.


Handläggningen av beslutet
Beslut om detta yttrande har fattats av dekan Lena Jonasson efter föredragning av
professor Markus Heilig.




Lena Jonasson

                                           Markus Heilig




Sändlista:
Socialdepartementet
Fakultetsledningen
Kanslichef
Markus Heilig
Dokument- och arkivenheten (original)
