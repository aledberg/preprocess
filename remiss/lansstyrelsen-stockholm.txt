                                                                       Yttrande                                       1 (7)
                                                                       Datum                         Diarienummer
                                                                       2024-04-15                    3270-2024




                                                                       Regeringskansliet, Socialdepartementet
                                                                       Enheten för hälsa och civilsamhälle
                                                                       s.remissvar@regeringskansliet.se



                   Remiss om betänkandet Narkotikautredningen - Vi
                   kan bättre! Kunskapsbaserad narkotikapolitik med
                   liv och hälsa i fokus (SOU 2023:62)
                   Er beteckning: S2024/00085


                   Sammanfattning
                   Länsstyrelsen i Stockholms län tillstyrker förslagen i
                   narkotikautredningen men med kommentarer som presenteras
                   nedan. Länsstyrelsen väljer främst att yttra sig om de förebyggande
                   delarna.

                   De förslag som inte kommenteras i remissvaret har Länsstyrelsen i
                   Stockholms län (fortsättningsvis Länsstyrelsen) inga synpunkter på.

                   I detta yttrande lämnar Länsstyrelsens sin syn på förslag och
                   bedömningar gällande kapitel 14, 15, 21.2.2.

                       •   Länsstyrelsen har lyft behovet av att få ett uppdrag att etablera
                           ett regionalt implementeringscenter för att bistå kommunerna
                           operativt vid implementering av kunskapsbaserade metoder
                           och att förvalta metoder över tid.

                       • Länsstyrelsen tillstyrker att det behövs ett långsiktigt arbete
                         med att utveckla en jämlik tillgång till föräldraskapsstöd i hela
                         landet. Länsstyrelsen vill särskilt lyfta behovet av att utveckla
                         insatser, aktiviteter och verksamheter riktade till föräldrar
                         boende i kommuner med utsatta områden, då de i lägre grad
                         tar del av samhällets stöd, i samverkan mellan offentliga
                         aktörer och aktörer från det civila samhället.

                       • Länsstyrelsen har identifierat att det saknas både effektiva och
                         utvärderade arbetssätt för tidig upptäckt av barn och unga i
                         risk- och missbruk samt att det förekommer stora skillnader

Postadress: Box 22067          Telefon: 010-223 10 00     E-post: stockholm@lansstyrelsen.se   Webb: lansstyrelsen.se/stockholm
            104 22 Stockholm
                                          www.lansstyrelsen.se/stockholm/personuppgifter
Länsstyrelsen Stockholm                              Yttrande                              2 (7)
                                                     2024-04-15                3270-2024


                   mellan hur det uppsökande arbetet organiseras och bedrivs i
                   olika kommuner. Länsstyrelsen välkomnar därför utvärderingar
                   och uppföljningar inom området för att utveckla det
                   drogförebyggande fältarbetet.

                • Länsstyrelsen har även identifierat att det finns behov av
                  snabba insatser och ökad tillgänglighet till adekvat vård och
                  stöd för ungdomar i hela Stockholms län kring tidig upptäckt
                  av narkotikaanvändning. Genom att sprida och utveckla
                  arbetsmetoden MUMIN (Maria Ungdom Motiverande
                  Intervention) i länet kan vi öka jämlikheten samt
                  tillgängligheten till snabb och adekvat vård och stöd för
                  ungdomar och deras familjer. Regionalt operativt center (ROC)
                  och regeringsuppdraget Bob kan ge goda synergieffekter
                  mellan det narkotikaförebyggande - och det
                  brottsförebyggande arbetet genom att tidigt upptäcka
                  ungdomar i riskzon samt att kunna erbjuda adekvata vård- och
                  stödinsatser.

                • Länsstyrelsen ser positivt på förslaget att stödja kommunerna i
                  genomförandet av programmet och att det innebär en utökad
                  finansiering under en femårsperiod. Den ökade finansieringen
                  ger större möjligheter till utvecklat arbete tillsammans med de
                  brottsförebyggande-, barnrätts- och jämställdhetsområdet
                  samt gentemot kommuner, andra aktörer och civilsamhället.

                • Länsstyrelsen anser att det är en viktig markör och politisk
                  viljeinriktning att behålla ett mer visionärt mål med en
                  nollambition ett samhälle fritt från narkotika. Därtill kan målet
                  kompletteras med ”och ett samhälle med minskade skador av
                  narkotika”.


             14.2 Kommunerna bör i ökad grad samordna det
             förebyggande arbetet mellan olika sektorer
             Länsstyrelsen vill lyfta fram att kommunerna bör få förutsättningar
             samt implementeringsstöd för att stärka och samordna det lokala
             förebyggande arbetet över olika sakområden samt mellan de olika
             preventionsnivåerna.

             Länsstyrelsen har även i tidigare remissvar och återrapporteringar
             lyft behovet av implementeringsstöd till kommunerna för att
             effektivisera det förebyggande arbetet (Ett förtydligat
             brottsförebyggande ansvar för socialnämnden (S2023/03181), Vägar
             till ett tryggare samhälle, kraftsamling för barn och unga (SOU
Länsstyrelsen Stockholm                               Yttrande                              3 (7)
                                                      2024-04-15                3270-2024


             2022:67, En uppväxt fri från våld En nationell strategi för att
             förebygga och bekämpa våld mot barn, (SOU 2022:70), Samordnat
             folkhälsoarbete på regional nivå Stockholms län S2018/04690/FSI).

             14.3 Folkhälsomyndigheten ska få i uppdrag att ta
             fram kunskapsstöd i syfte att höja kvaliteten i
             förebyggande arbete

             Länsstyrelsen tillstyrker förslaget och instämmer i bedömningen, då
             det finns ett behov av en tydlighet kring vilka metoder och
             kunskapsstöd som bedöms vara effektiva och utvärderade inom det
             förebyggande området. Genom stöd från nationell och regional nivå
             kring, utveckling, utvärdering och förvaltning av metoder och
             målgruppsanpassat kunskapsstöd skulle detta kunna bidra till en
             ökad användning, en mer långsiktig och jämlik tillgång till effektiva
             metoder över hela landet.

             14.3.2 Ett nationellt stöd för förvaltning av metoder
             och arbetssätt bör testas

             Länsstyrelsen instämmer i att det finns ett behov av samordning
             nationellt för förvaltning av förebyggande metoder. Det finns även
             behov av att inrätta ett nationellt kunskaps- och forskningscentrum
             där flera preventionsområden kan inkluderas. Ett nationellt
             kunskapscentrum kan samla aktuell kunskap och forskning,
             samordna myndigheters vägledningar men även förvalta
             evidensbaserade metoder. I tidigare remissyttrande Vägar till ett
             tryggare samhälle, kraftsamling för barn och unga (SOU 2022:67) har
             Länsstyrelsen lyft behovet av få ett uppdrag att etablera ett regionalt
             implementeringscenter för att bistå kommunerna operativt vid
             implementering av kunskapsbaserade metoder och att förvalta
             metoder över tid. Vidare beskrivs behov av en organisation som
             kopplar samman nationell, regional och lokal nivå där ett regionalt
             implementeringscenter kan fungera som en länk mellan nationell
             och lokal nivå. Forskning visar tydligt att stödfunktioner för att
             utveckla, utvärdera och anpassa metoder är nödvändiga för att
             bibehålla metodernas effektivitet över tid. Inrättande av nationellt-
             och regionala centrum kan skapa förutsättningar för långsiktigt och
             kunskapsbaserat förebyggande arbete på alla preventionsnivåer i
             hela landet.

             14.5.1 Föräldrastöd bör göras tillgängligt för
             fler föräldrar
Länsstyrelsen Stockholm                              Yttrande                              4 (7)
                                                     2024-04-15                3270-2024


             Länsstyrelsen håller med om att det behövs ett långsiktigt arbete
             med att utveckla en jämlik tillgång till föräldraskapsstöd i hela
             landet. Arbetet med att stärka föräldraansvaret och förbättra stödet
             till föräldrar behöver även fortsättningsvis vara brett och omfatta
             den universella-, selektiva-, samt indikerade preventionen. Den
             universella preventionen är oftast en grundförutsättning för
             selektiva och indikerade insatser. Alla länsstyrelser, kommuner och
             regioner i landet som ska bidra till en ökad och jämlik tillgång till
             föräldraskapsstöd bör få förutsättningar för att vidmakthålla det
             arbetet.

             Länsstyrelsen vill särskilt lyfta behovet av att utveckla insatser,
             aktiviteter och verksamheter riktade till föräldrar boende i
             kommuner med utsatta områden, då de i lägre grad tar del av
             samhällets stöd. För att nå ut med ett förebyggande och
             kunskapsbaserat stöd som stärker föräldraförmågan och relationen
             mellan förälder och barn behövs fler uppsökande metoder som tas
             fram i samverkan mellan offentliga aktörer och aktörer från det
             civila samhället.

             14.5.3 Satsningarna på att begränsa tillgängligheten
             till narkotika bör fortsätta

             Länsstyrelsen ställer sig positiv till insatser för att minska
             tillgängligheten till narkotika genom smuggling och handel via
             postförsändelser. I Stockholms län finns ett stort antal post- och
             paketutlämningsställen vilket gör det svårare att bedriva ett direkt
             uppsökande arbete. Arbete gentemot postterminaler kan
             möjliggöras och utvecklas i samverkan med relevanta aktörer. Ett
             sådant arbete kräver i sin tur ett specifikt uppdrag samt ges
             förutsättningar för att utveckla och genomföra. Ett sådant uppdrag
             kan innehålla att anordna nätverksträffar, sprida aktuell kunskap och
             samordnande av olika gemensamma insatser och arbetsmetoder.

             14.5.4 Folkhälsomyndigheten bör få i uppdrag att
             följa upp arbetet mot narkotikaanvändningen inom
             nöjesmiljöer

             Länsstyrelsen ställer sig bakom förslaget om att komplettera
             satsningen på Krogar mot knark med medel för uppföljning. Om ett
             resultat visar att metoden har haft en bra effekt kan detta sannolikt
             också leda till en ökad användning av metoden samt spridning i
             landet av att arbeta med restaurang- och krogmiljön som arena.
Länsstyrelsen Stockholm                              Yttrande                             5 (7)
                                                     2024-04-15               3270-2024


             14.5.7 Förebyggande insatser riktade till sårbara
             grupper och individer kan ge effekt på flera olika
             problem, däribland narkotika

             Länsstyrelsen instämmer med förslaget och välkomnar ett ökat fokus
             på tidig upptäckt och tidigt stöd, särskilt för grupper som i lägre
             grad nås av samhällets stöd. Länsstyrelsen instämmer i att
             verksamheter runt barn och unga behöver samordnas men även
             samlokaliseras mer då ett samlat och tillgängligt stöd ger bättre
             förutsättningar att upptäcka och förebygga flera problemområden
             samtidigt. Länsstyrelsen ser även ett behov av kunskapshöjande
             insatser till yrkesverksamma kring hur särskilt sårbara grupper och
             individer ska nås och hur stödet bör utformas.

             15.1 Regeringen ska anta ett särskilt program för att
             förebygga narkotikaanvändning hos barn och unga

             Länsstyrelsen tillstyrker förslaget och framhåller vikten av att det
             narkotikaförebyggande programmet följer samma tidsperiod som
             den nationella ANDTS-strategin så att programmet blir en del av det
             förebyggande arbetet som byggts upp inom tobak – och
             alkoholområdet där det skett en positiv utveckling över tid. Detta
             för att säkerställa att programmet och hela ANDTS arbetet är
             samordnat med fler preventionsområden på nationell, regional och
             lokal nivå.

             15.2 Insatser i programmet för att förebygga
             narkotikaanvändning hos barn och unga
             Länsstyrelsen instämmer med förslagen i programmet och anser att
             ett narkotikaförebyggande program kan skapa incitament för att
             effektiva metoder och kunskapsbaserade insatser i större
             utsträckning används. Ett program sätter även ljuset på vikten av
             tidiga insatser i både livsloppsperspektivet och i
             beroendeutvecklingen.

             Länsstyrelsen har identifierat att det saknas både effektiva och
             utvärderade arbetssätt för tidig upptäckt av barn och unga i risk-
             och missbruk samt behov av snabb och tillgänglig vård för
             målgruppen.

             Under 2023 - 2024 har länsstyrelserna i Blekinge-, Kronoberg- och
             Jönköpings län tillsammans med Jönköpings universitet gjort en
Länsstyrelsen Stockholm                              Yttrande                             6 (7)
                                                     2024-04-15               3270-2024


             kartläggning av fältarbetares narkotikaförebyggande arbete med
             ungdomar. Kartläggningen visar på behov av att utveckla kunskaps-
             och evidensbaserade uppsökande arbetsmetoder anpassade till
             fältarbetets behov och arenor, på selektiv nivå men även för de
             grupper som är svåra att nå genom ordinarie förebyggande arbete.
             Man har även identifierat att det förekommer stora skillnader mellan
             hur det uppsökande arbetet organiseras och bedrivs i olika
             kommuner samt att det finns stora kunskapsluckor vad gäller
             effekten av olika interventioner kopplat till narkotikaförebyggande
             arbete med ungdomar. Länsstyrelsen välkomnar därför
             utvärderingar och uppföljningar inom området för att utveckla det
             drogförebyggande fältarbetet.

             Länsstyrelsen har även identifierat att det finns behov av snabba
             insatser och ökad tillgänglighet till adekvat vård och stöd för
             ungdomar i hela Stockholms län kring tidig upptäckt av
             narkotikaanvändning. I Stockholm har man ett arbetssätt i
             samverkan mellan Polismyndigheten, Stockholms stad och Region
             Stockholm så kallade MUMIN (Maria Ungdom Motiverande
             Intervention) för att tidigt upptäcka ungdomar i riskzonen och
             minska glappet mellan polisens ingripande och sjukvården eller
             socialtjänstens insatser. Genom att sprida arbetsmetoden i länet för
             att öka jämlikheten samt tillgängligheten till snabb och adekvat vård
             och stöd för ungdomar och deras familjer.

             Ett Regionalt operativt center (ROC) har etablerats i Stockholms län
             med anledning av den eskalerande våldsutvecklingen. Genom
             förkortade kontaktvägar ska individärenden hanteras mer effektivt
             och under alla tider på dygnet. I regeringsuppdraget Bob etableras
             samverkansstrukturer på nationell-, regional- samt lokal nivå med
             fokus på att stötta det lokala brottsförebyggande arbetet och
             underlätta samverkan mellan berörda organisationer och
             myndigheter.

             Länsstyrelsen ser stora möjligheter till synergieffekter mellan det
             narkotikaförebyggande- och brottsförebyggande arbetet i syfte att
             tidigt fånga upp unga med narkotikaanvändning och erbjuda snabb
             och adekvat vård och stöd för unga och deras familjer.

             15.3 Länsstyrelserna ska få i uppdrag att stödja
             kommunerna i genomförandet av programmet

             Länsstyrelsen ser positivt på förslaget och att det innebär en
             finansiering under en femårsperiod. Länsstyrelsens ANDTS-
Länsstyrelsen Stockholm                              Yttrande                             7 (7)
                                                     2024-04-15               3270-2024


             samordningsuppdrag skulle stärkas av programmet och föreslagen
             finansiering. Den ökade finansieringen ger större möjligheter till
             utvecklat arbete tillsammans med de brottsförebyggande-,
             barnrätts- och jämställdhetsområdet samt gentemot kommuner,
             andra aktörer och civilsamhället.

             21.2.2 Målet för narkotikapolitiken kan behöva
             förändras

             Länsstyrelsen anser att det är en viktig markör och politisk
             viljeinriktning att behålla ett mer visionärt mål med en nollambition
             ett samhälle fritt från narkotika. Därtill kan målet kompletteras med
             ”och ett samhälle med minskade skador av narkotika”.

             I Länsstyrelsens ANDTS-samordnande uppdrag är fokus på att fånga
             upp behov och ge stöd i de förebyggande delarna, där ser vi att ett
             nollvisionärt mål är hjälpsamt. I Sverige har vi flera andra
             nollvisioner som troligtvis inte helt kommer att uppnås i närtid, om
             än någonsin. Men de fungerar som en inriktning för politiken, vad
             gäller val av åtgärder och lagstiftning, exempel på detta är
             trafikdödlighet, mäns våld mot kvinnor och suicid.

             Ett nollvisionärt mål kompletterat med ett skadereducerade mål
             binder samman arbetet kring hur en fortsatt restriktiv
             narkotikapolitik kompletteras med ett effektivt
             narkotikaförebyggande arbete, en god missbruks- och beroendevård
             som innehåller skademinimerade insatser samt insatser för att ingen
             ska dö till följd av läkemedels- och narkotikaförgiftningar.


             De som medverkat i beslutet
             Beslutet har fattats av länsöverdirektör Åsa Ryding med
             utvecklingsledare Kristina Persson som föredragande. I den slutliga
             handläggningen har också tillväxtdirektör Anna Conzen medverkat.
