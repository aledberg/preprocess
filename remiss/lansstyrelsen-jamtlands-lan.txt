                                                                         Remiss                                       1 (5)
                                                                         Datum                        Diarienummer
                                                                         2024-04-08                   556-2024




                                                                         Socialdepartementet
                                                                         s.remissvar@regeringskansliet.se



                   Remiss om Narkotikautredningen - vi kan bättre
                   kunskapsbaserad narkotikapolitik med liv och hälsa
                   i fokus, svar senast 22 april 2024 [S2024/00085]
                   Er beteckning: S2024/00085


                   Sammanfattning
                   Länsstyrelsen Jämtland är i huvudsak positiv till de förslag och
                   överväganden som utredningen lämnar i slutbetänkandet.
                   Länsstyrelsen väljer att yttra sig över de delar som har mest
                   koppling till ANDTS-förebyggande samordningsfunktionens uppdrag
                   och förutsättningar, samt de förslag och överväganden som bedöms
                   påverka länet vad gäller det hälsofrämjande och förebyggande
                   arbetet.

                        •      Länsstyrelsen ställer sig positiv till att relevant aktör får i
                               uppdrag att under en treårs period testa en samordning av
                               nationell förvaltning av ANDTS-förebyggande metoder.

                        •      Länsstyrelsen välkomnar förslaget om att regeringen bör
                               överväga att ge länsstyrelserna i uppdrag att stödja relevanta
                               aktörer i arbetet att minska tillgången till narkotika via
                               postförsändelser.

                        •      Länsstyrelsen ser positivt på utredningens förslag kring
                               länsstyrelsernas roll i att stödja kommunerna i
                               genomförandet av ett narkotikaförebyggande program som
                               bland annat ska innefatta tillgängligt föräldrastöd för fler
                               föräldrar samt stödja kommunerna i att samordna flera olika
                               preventionsinsatser. Om länsstyrelserna ska ha möjlighet att
                               bidra till utredningens förslag anser länsstyrelsen i Jämtland
                               att det är av vikt att länsstyrelserna återigen tilldelas ett
                               generellt föräldraskapsstödsuppdrag.

                        •      Länsstyrelsen i Jämtland är inte enig i utredningens förslag
                               på ny inriktning av politiken från ”ett samhälle fritt från

Postadress: 831 86 Östersund    Telefon: 010-225 30 00       E-post: jamtland@lansstyrelsen.se   Webb: lansstyrelsen.se/jamtland

                                            www.lansstyrelsen.se/jamtland/personuppgifter
Länsstyrelsen Jämtlands län                            Remiss                               2 (5)
                                                       2024-04-08                556-2024


                      narkotika” till ”ett samhälle med minskade skador av
                      narkotika”.


              Avsnitt med förslag och överväganden som
              Länsstyrelsen Jämtland väljer att yttra sig över.

              7.1.2 Arbetsgången för att ta fram målbilderna
              Länsstyrelsen Jämtland ser det som positivt att utredningen har
              tagit in behov och erfarenheter av målgruppen narkotikaanvändare
              och deras anhöriga själva. Det är en förutsättning för att hamna rätt i
              de bedömningar och förslag som utredningen lämnar. Här saknar
              dock länsstyrelsen Jämtland barn under 18 år som deltagare bland
              målgruppen man mött. Det är utifrån ett barnperspektiv angeläget
              att lyssna in barns egna synpunkter i såväl i rollen som anhöriga
              samt som egna användare av narkotika. Länsstyrelsen ser att det är
              en brist att utredningen saknar detta och utredningens inriktning,
              bedömningar och förslag tenderar att få förskjutning mot ett
              vuxenperspektiv.


              14.2.1 Kommunerna bör i ökad grad samordna det
              förebyggande arbetet mellan olika sektorer
              Länsstyrelsen Jämtland anser att förslaget att särskilt koppla ihop
              ANDTS-området med brottsförebyggande området är viktigt. Det är
              dock viktigt att belysa att ett kunskapsbaserat brottsförebyggande
              arbete bedrivs utifrån den lägesbild som tagits fram i kommunerna.
              Bedömer kommunen att det finns mer angelägna områden att
              prioritera i en åtgärdsplan kan ANDTS området potentiellt bli
              nedprioriterat. Dock bör ANTDS området alltid finnas med i en
              kartläggning för att kunna följa utvecklingen.


              14.3.2 Ett nationellt stöd för förvaltning av metoder och
              arbetssätt bör testas
              Länsstyrelsen ställer sig positiv till att relevant aktör får i uppdrag
              att under en treårs period testa en samordning av nationell
              förvaltning av ANDTS-förebyggande metoder enligt
              Folkhälsomyndighetens förslag. Förvaltning av metoder är något
              som efterfrågats av länets kommuner och Länsstyrelsen under
              många år och en förutsättning för att kunna bygga upp ett
              långsiktigt och hållbart förebyggande arbete på regional och lokal
              nivå. Länsstyrelsen ser även behov av att en del framtagna metoder
              anpassas för att användning även ska vara möjlig i mindre
Länsstyrelsen Jämtlands län                            Remiss                               3 (5)
                                                       2024-04-08                556-2024


              kommuner samt glesbygdskommuner, där förutsättningar och
              resurser skiljer sig från större städer. Ett exempel är metoden
              Krogar mot knark som avser att förebygga narkotikaanvändning i
              nöjesmiljö.


              14.5.3 Satsningarna på att begränsa tillgängligheten till
              narkotika bör fortsätta
              Länsstyrelsen välkomnar förslaget om att regeringen bör överväga
              att ge länsstyrelserna i uppdrag att stödja relevanta aktörer i arbetet
              att minska tillgången till narkotika via postförsändelser.
              Länsstyrelsen ser även positivt på att utredningen lyfter fram
              metoden Tillsammans mot illegala försändelser som ett arbetssätt.
              Länsstyrelsen i Jämtland har tillsammans med länsstyrelserna i
              Västerbotten, Västernorrland och Norrbotten arbetat fram metoden
              och jobbar idag med att sprida och implementera metoden i länets
              kommuner. Att arbeta för att begränsa narkotika i postflödet är ett
              viktigt arbete för Jämtland då en analys från Brottsförebyggande
              rådet (BRÅ) visar att norra delen av Sverige är överrepresenterade
              avseende handel av narkotika via internet och leverans via post.

              Länsstyrelsen vill även lyfta fram att metoden Tillsammans mot
              illegala försändelser, liksom andra metoder, behöver förvaltas och
              vidareutvecklas. Metoden används idag i en del län och kommuner
              utöver norrlänen men kan inte anses som spridd i hela landet, vilket
              innebär att lämplig aktör behöver utses som ansvarig för förvaltning
              och kvalitetssäkring. Länsstyrelsen är därför av uppfattningen att
              Tillsammans mot illegala försändelser är en metod som behöver tas
              om hand vilket skulle kunna ske inom ramen för förslaget om ett
              nationellt stöd för förvaltning av metoder och arbetssätt (14.3.2).


              15.3 Länsstyrelsernas roll i ett femårigt program för att
              förebygga narkotikaanvändning hos barn och unga 0–
              25 år
              Länsstyrelsen Jämtland ser positivt på utredningens förslag.
              Förslaget kräver däremot en förstärkning av resurser för att kunna
              genomföras och därför bör den i utredningen föreslagna
              finansieringen tillföras. Att inkorporera uppdraget i befintligt
              ANDTS-samordningsuppdrag skulle innebära en risk att
              förebyggande arbetet kopplat till alkohol, tobak- och
              nikotinprodukter samt dopning och spel om pengar skulle påverkas
              negativt. Det är också av yttersta vikt att även kommunerna ges
              förutsättningar och ytterligare finansiering gällande
Länsstyrelsen Jämtlands län                            Remiss                               4 (5)
                                                       2024-04-08                556-2024


              narkotikaförebyggande arbete för att kunna ha kapacitet för att
              emotta och omsätta det utökade stöd som föreslås ges från
              nationellt och regionalt håll. Där fördelningen av resurser tar
              särskild hänsyn till de minsta kommunerna med sämre ekonomiska
              förutsättningar.

              Utredningen beskriver att en del i det narkotikaförebyggande
              programmet ska innefatta tillgängligt föräldrastöd för fler föräldrar.
              Det står också i utredningen att länsstyrelserna har en samordnande
              och stödjande roll inom flera områden som har direkt beröring med
              narkotikaförebyggande arbete samt att länsstyrelsernas breda
              uppdrag innebär goda möjligheter att samordna
              preventionsinsatser. Länsstyrelsen vill tydliggöra att länsstyrelsen
              Jämtland inte längre har uppdrag kopplat till föräldraskapsstöd samt
              att länsstyrelsernas uppdrag inom den nationella folkhälsopolitiken
              upphört sedan slutbetänkandet lades fram. Det
              föräldraskapsstödjande uppdraget avslutades vid årsskiftet 2022/23
              och ersattes med ett brottsförebyggande föräldraskapsstödjande
              uppdrag avseende socialt utsatta områden – vilket inte omfattar
              Jämtland eller något av de andra norrlänen. Detta sammantaget
              betyder en försvagning av länsstyrelsens möjligheter att nå ut med
              ett samordnat preventivt stöd som är brett och som inkluderar
              många verksamhetsområden.

              I det tidigare föräldraskapsstödsuppdraget ingick att länsstyrelsen
              skulle stödja kommuner och regioner i utvecklingen av
              föräldraskapsstöd och inom ramen för uppdraget hade länsstyrelsen
              möjlighet att samordna arbetet i länet. Om länsstyrelserna ska bidra
              till utredningens förslag om tillgängligt föräldraskapsstöd samt ha
              möjligheter att bidra till samordning av preventionsinsatser anser
              länsstyrelsen i Jämtland att det är av vikt att länsstyrelserna återigen
              tilldelas ett generellt föräldraskapsstödsuppdrag som tar sin
              utgångspunkt i den nationella strategin för ett stärkt
              föräldraskapsstöd.


              21.2.2 Om förslaget att förändra målet för
              narkotikapolitiken
              Länsstyrelsen Jämtland delar inte utredningens förslag om att ändra
              målet från ett samhälle fritt från narkotika till ett samhälle med
              minskade skador av narkotika. Länsstyrelsen instämmer i vikten av
              att tydliggöra betydelsen av ett skadereducerande perspektiv i
              narkotikapolitiken med det är centralt att det också omfattar ett
              förebyggande perspektiv. Det är genom ett minskat bruk av
Länsstyrelsen Jämtlands län                          Remiss                               5 (5)
                                                     2024-04-08                556-2024


              narkotika som problemen kan minska på lång sikt, och det innebär
              en minskning av skador. Att helt frångå målet om ett samhälle fritt
              från narkotika kan ses som en ambitionssänkning på området och
              kan eventuellt leda till viss förskjutning avseende det preventiva
              arbetet. Länsstyrelsen vill även i detta sammanhang särskilt lyfta
              barns rätt att skyddas från narkotika enligt barnkonventionen, vilket
              ligger i linje med FNs rekommendation till Sverige att skärpa
              insatserna för att förhindra och hantera förekomsten av
              droganvändning bland ungdomar samt att generellt öka
              tillgängligheten av skadereducerande insatser.


              De som medverkat i beslutet
              Beslutet har fattats av landshövding Marita Ljung och länsråd
              Susanna Löfgren med ANDTS-samordnare Catrine Skoglund som
              föredragande. I den slutliga handläggningen har också funktionschef
              Therese Räftegård Färggren medverkat.




              Denna handling har godkänts digitalt och saknar därför
              namnunderskrift.
