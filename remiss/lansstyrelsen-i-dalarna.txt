                                                                     Yttrande                                     1 (5)

                                                                     Datum                          Diarienummer
                                                                     2024-03-20                     971–2024




                                                                     Socialdepartementet
                                                                     s.remissvar@regeringskansliet.se
                                                                     s.hc@regeringskansliet.se




                  Yttrande över betänkande Narkotikautredningen -
                  Vi kan bättre! Kunskapsbaserad narkotikapolitik
                  med liv och hälsa i fokus SOU 2023:62
                  Er beteckning: S2024/00085




                  Yttrande
                  Länsstyrelsen i Dalarnas län ställer sig i huvudsak positiv till
                  förslagen som presenteras i narkotikautredningen men med
                  synpunkter som presenteras nedan. Länsstyrelsen väljer främst att
                  yttra sig om de förebyggande delarna.

                  De förslag som inte kommenteras i remissvaret har Länsstyrelsen i
                  Dalarnas län (fortsättningsvis Länsstyrelsen) inga synpunkter på.


                  Beskrivning av ärendet
                  Myndigheter under regeringen är skyldiga att svara på denna remiss.


                  Synpunkter

                  Kapitel 14 - Förslag för att stärka förutsättningarna för
                  narkotikaförebyggande arbete
                  14.1 En god grund för narkotikaförebyggande arbete

                  - Länsstyrelsen håller med om att det ANDTS-förbyggande arbetet i
                  kommunerna har försvagats över tid. På 15 kommuner var det under
                  2023 totalt 1,5 heltidstjänst som jobbade med samordning och
                  planering av det ANDTS-förebyggande arbetet på lokal nivå, jämfört
                  med 4,9 heltidstjänster 2011. Denna tid är dessutom ojämnt fördelad
                  mellan kommunerna och sju dalakommuner saknar helt samordnare.




Postadress:   791 84 Falun    Telefon: 010-225 00 00         E-post: dalarna@lansstyrelsen.se   Webb: lansstyrelsen.se/dalarna
                                        www.lansstyrelsen.se/dalarna/personuppgifter
Länsstyrelsen Dalarnas län                             Yttrande                                2 (5)

                                                       2024-03-20                   971–2024



               - Länsstyrelsen håller med om att det förebyggande arbetet behöver
               samordnas mer, men anser att den lokala och till viss del även den
               regionala nivån behöver mer stöd för detta från den nationella nivån.

               14.3 Folkhälsomyndigheten ska få i uppdrag att ta fram
               kunskapsstöd i syfte att höja kvaliteten i förebyggande arbete

               - Länsstyrelsen ser ett stort behov ett nationellt stöd för förvaltning
               av metoder och arbetssätt (14.3.3) och anser att det är ett extra
               angeläget förslag att få till stånd så snart som möjligt. Stödet bör
               även inkludera hur narkotika kommuniceras gentemot olika
               målgrupper.

               14.5 Prioriterade områden och utvecklingsbehov för det främjande
               och narkotikaförebyggande arbetet

               - Länsstyrelsen håller med om att det är viktigt att öka
               tillgängligheten till föräldraskapsstöd på alla preventionsnivåer, men
               anser att även länsstyrelserna borde involveras i detta
               utvecklingsarbete ytterligare då vi tidigare haft uppdrag att stödja
               och samordna länets arbete.

               - Förslaget att Skolverket bör få i uppdrag att ta fram stöd för
               skolans hälsofrämjande och narkotikaförebyggande arbete (14.5.2) är
               bra, men bör även inkludera hela ANDTS-arbetet och göras i
               samverkan med Folkhälsomyndigheten.

               - Länsstyrelsen instämmer i förslaget att Folkhälsomyndigheten bör
               få i uppdrag att följa upp arbetet mot narkotikaanvändningen inom
               nöjesmiljöer (14.5.4), med tillägget att stöd och uppföljning behöver
               vara systematiskt och långsiktigt.


               Kapitel 15 - Ett särskilt program för att förebygga
               narkotikaanvändning hos barn och unga
               15.1 Regeringen ska anta ett särskilt program för att förebygga
               narkotikaanvändning hos barn och unga

               - Länsstyrelsen anser att det är bra att det narkotikaförebyggande
               arbetet ses som en del av folkhälsopolitiken, det brottsförebyggande
               arbetet och hälsoprogrammet för barn- och unga. Frågan är viktig
               och angelägen att prioritera, men ett särskilt program riskerar att
               skapa ännu ett stuprör. Länsstyrelsen föreslår därför i stället att det
               narkotikaförebyggande arbetet ska vara en inkluderad del i
               ovanstående arbete/program eller ännu hellre att det tas fram ett
Länsstyrelsen Dalarnas län                             Yttrande                                3 (5)

                                                       2024-03-20                   971–2024



               program för att lyfta samtliga prioriterade områden inom folkhälsa
               där det narkotikaförebyggande arbetet kan vara en del bland flera,
               med utgångspunkt i gemensamma risk- och skyddsfaktorer.

               Länsstyrelsen anser att det behöver förtydligas vad som menas med
               program och vad programmet ska leda till. Många insatser pågår
               redan och kommunerna i Dalarna lyfter i stället behovet av mer
               resurser för att kunna fortsätta med dessa samt utveckla arbetet
               utifrån lokala behov.

               Om ett program trots allt ska tas fram anser Länsstyrelsen att
               föreslaget mål om att senarelägga narkotikadebuten krockar med
               den nationella ANDTS-strategins övergripande mål om ”ett samhälle
               fritt från narkotika” och barnkonventionens artikel 33 – ”barn har
               rätt att skyddas från narkotika”. ANDTS-strategin innehåller också
               redan mål så om regeringen ändå vill betona vikten av att jobba för
               att senarelägga debuten, bör detta rimligen vara ett delmål.

               15.2 Insatser i programmet för att förebygga narkotikaanvändning
               hos barn och unga

               - Länsstyrelsen håller med om att det behövs extra resurser för att
               främja ett likvärdigt narkotikaförebyggande arbete och att det är bra
               att länsstyrelserna och Folkhälsomyndighet pekas ut. Samtidigt vill
               Länsstyrelsen lyfta vikten av att även kommunerna har tillräckliga
               resurser för att detta ska kunna genomföras på lokal nivå. Det finns
               annars en hög risk att förslagen inte kommer att kunna genomföras
               och att övriga områden – alkohol, dopning, tobak och
               nikotinprodukter samt spel om pengar kommer prioriteras ner
               ytterligare under programperioden.

               - Länsstyrelsen håller med om att förslagen i programmet för att
               förebygga narkotikaanvändning hos barn och unga är viktiga och
               relevanta. Länsstyrelsen tror att förslagen kan skapa incitament för
               att effektiva metoder och kunskapsbaserade insatser används i
               större utsträckning, förutsatt att rätt förutsättningar ges.

               15.3 Länsstyrelserna ska få i uppdrag att stödja kommunerna i
               genomförandet av programmet

               - Länsstyrelsen är positiv till att få i uppdrag att stödja kommunerna
               i genomförandet av programmet, men ansatsen bör vara bredare
               med fokus på hälsofrämjande och förebyggande arbete samt risk-
               och skyddsfaktorer.
Länsstyrelsen Dalarnas län                              Yttrande                                  4 (5)

                                                        2024-03-20                     971–2024



               - Det nämns att länsstyrelserna har en viktig samordnande och
               stödjande roll inom flera områden som har direkt beröring med
               narkotikaförebyggande arbete som brottsförebyggande arbete och
               folkhälsoarbete. Det håller Länsstyrelsen med om, samtidigt så har
               länsstyrelsernas breda föräldraskapsstödsuppdrag tagits bort och
               länsstyrelsernas folkhälsouppdrag inte blivit förlängt, vilket
               försämrar förutsättningarna för samordning på regional nivå. Ett
               likvärdigt universellt föräldraskapsstödjande samordningsuppdrag
               och/eller ett förnyat uppdrag om samordning av folkhälsopolitiken
               till länsstyrelserna skulle stärka förutsättningarna för ett jämlikt och
               långsiktigt förebyggande och hälsofrämjande arbete lokalt och
               regionalt.

               - Länsstyrelsen föreslår att finansieringen i första hand ska ske via
               länsstyrelsernas förvaltningsanslag, i andra som en dispositionsrätt.

               15.4 Folkhälsomyndigheten ska få i uppdrag att leda och följa upp
               genomförandet av programmet på nationell nivå

               - Länsstyrelsen ställer sig positiv till förslaget att Folkhälso-
               myndigheten ska få ett uppdrag att leda och följa upp programmet
               på nationell nivå. Det saknas dock ett förtydligande av
               samordningsrollen på nationell nivå kopplat till folkhälso-
               myndighetens roll att leda och följa upp programmet. Förslaget
               berör även flera myndigheter och aktörer nationellt, regionalt och
               lokalt. Det är viktigt att en nationell aktör med ansvar för att leda
               processen också får ett tydligt mandat att samordna insatsen med
               parallella uppdrag och andra aktörer.

               Övriga myndigheter behöver också ha tydliga uppdrag om att
               samverka och samordna sina insatser. Detta har inte varit tillräckligt
               tydligt i andra nationella uppdrag som till exempel har handlat om
               stöd till barn som lever i familjer där det förekommer beroende samt
               uppdrag om att stärka den psykiska hälsan. Detta har skapat onödiga
               parallellspår i det regionala och lokala arbetet och är inte
               resurseffektivt.
Länsstyrelsen Dalarnas län                              Yttrande                                5 (5)

                                                        2024-03-20                   971–2024




               Kapitel 21 - Förslag om skadereducering och
               lågtröskelverksamheter
               21.2.2 Målet för narkotikapolitiken kan behöva förändras

               Utredningens bedömning är att målet för narkotikapolitiken som
               helhet ändras från nuvarande formulering: ”ett samhälle fritt från
               narkotika” till ”ett samhälle med minskade skador av narkotika”.

               - Länsstyrelsen anser att ett mer visionärt mål med en nollambition
               är en viktigt grund för ett effektivt förebyggande arbete.
               Länsstyrelsen har i sitt ANDTS-samordnande uppdrag ett fokus på
               att fånga upp behov och ge stöd i de förebyggande delarna där vi ser
               att ett nollvisionärt mål är hjälpsamt. I Sverige har vi flera andra
               nollvisioner som troligtvis inte helt kommer att uppnås i närtid, om
               än någonsin. Men de fungerar som en inriktning gällande val av
               åtgärder och lagstiftning. Två exempel på detta är trafikdödlighet
               och suicid. Risken är att det blir ett allt för ensidigt fokus på skador
               på den enskilda användaren, trots att narkotikarelaterade skador
               ofta är mer omfattande och påverkar närstående, barn och samhälle.
               Fler anledningar lyft även under 15.2 ovan. Detta motsäger dock inte
               att målambitioner för skadereducering ytterligare skrivs fram.


               Kontaktuppgifter
               Välkommen att kontakta Länsstyrelsen för frågor via telefon eller e-
               post. Telefonnummer och e-postadress finns längst ner på första
               sidan. Ange ärendets diarienummer eller ärendebeteckning vid
               kontakt med Länsstyrelsen. Du hittar numret uppe till höger på
               första sidan.


               De som medverkat i beslutet
               Beslutet har fattats av landshövding i Länsstyrelsen i Dalarnas län
               Helena Höij med handläggare på Agenda 2030 Hanna Lundgren som
               föredragande. I den slutliga handläggningen har också enhetschef
               Sufyan Kadhim och avdelningschef Mikael Selander medverkat.




               Denna handling har godkänts digitalt och saknar därför
               namnunderskrift.
