REMISSVAR                                                                2024-04-15

                                                                         Dnr: BO 2024-0011

                                                                         Socialdepartementet
                                                                         s.remissvar@regeringskansliet.se
                                                                         s.hc@regeringskansliet.se




Remissvar betänkandet Narkotikautredningen - Vi kan bättre!
Kunskapsbaserad narkotikapolitik med liv och hälsa i fokus
(SOU 2023:62)
(dnr S2024/00085)

Inledning
Barnombudsmannen yttrar sig med utgångspunkt i uppdraget att företräda barns
rättigheter utifrån FN:s konvention om barnets rättigheter (barnkonventionen) som
sedan den 1 januari 2020 är lag i Sverige. Vidare beaktas de allmänna
kommentarerna och rekommendationerna till Sverige från FN:s kommitté för
barnets rättigheter (barnrättskommittén).
Barnombudsmannen avgränsar sitt yttrande till övergripande synpunkter samt
synpunkter på de förslag som bedöms vara särskilt relevanta utifrån ett
barnrättsperspektiv.

Övergripande synpunkter
Barnombudsmannen välkomnar betänkandet och dess ambitioner att sträva mot
en kunskapsbaserad narkotikapolitik och betonar vikten av att staten tar krafttag
för att bekämpa den allvarliga problematik som narkotika utgör. Det är angeläget
att regeringen utan dröjsmål tar ett helhetsgrepp för att förbättra situationen för de
många barn och unga som påverkas av narkotika. Barnombudsmannen betonar
att utredningens förslag bör ses och genomföras som en helhet, dvs. att
förändringar ska genomföras såväl för att förstärka det förebyggande arbetet som
för att få till stånd förbättringar inom områdena vård, stöd och skadereducering.
Allt detta krävs för att åstadkomma de positiva effekterna som utredningen ser
framför sig. Också barnrättskommittén understryker vikten av ett rättighetsbaserat
synsätt vad gäller drogbruk och rekommenderar att man, där det är lämpligt,
använder skademinimeringsstrategier för att minska de negativa hälsoeffekterna
av drogmissbruk. 1
Barnombudsmannen vill även framhålla att det är mycket positivt att utredningen
arbetat utifrån ett människorättsbaserat perspektiv på narkotikapolitik och också
uttryckligen utgått från barns rättigheter enligt barnkonventionen. Regeringen har i
propositionen till inkorporeringen av barnkonventionen framhållit att en
inkorporering innebär ett förtydligande av att lagstiftaren ska beakta och
synliggöra barnkonventionen genom att i förarbeten göra en tydlig koppling till

1
 FN:s barnrättskommittés allmänna kommentar nr 15 (2013) om Barnets rätt till bästa uppnåeliga hälsa (art.
24), CRC/C/GC/15, punkt 66.
                                                                        Barnombudsmannen
                                                                        Box 22106
                                                                        104 22 Stockholm
                                                                        Norr Mälarstrand 6
                                                                        Telefon 08-692 29 50
                                                                        Fax 08-654 62 77
                                                                        www.barnombudsmannen.se
rättigheterna i konventionen. Regeringen hänvisar till strategin för att stärka
barnets rättigheter i Sverige (proposition 2009/10:232) och till att det där betonas
att det är viktigt att hela lagstiftningskedjan präglas av ett barnrättsperspektiv. De
krav som ställs i artikel 3, och 12, i barnkonventionen gäller även administrativa
myndigheter och lagstiftande organ. Som framgår av proposition 2017/18:186,
måste principen om barnets bästa ses som ett tillvägagångssätt i varje
beslutsprocess där barn är berörda. Beslutsprocessen måste, enligt regeringen,
innehålla en utvärdering av eventuella positiva eller negativa konsekvenser för
barnet eller barnen. Beslutsfattaren ska dessutom motivera på vilket sätt hänsyn
tagits till barnets bästa, dvs. vad som beslutsfattaren ansett vara barnets bästa,
vilka kriterier detta grundas på och hur barnets intressen vägts mot andra
intressen, vare sig dessa handlar om övergripande policyfrågor eller enskilda fall.
Barnombudsmannen vill samtidigt betona vikten av att även i den fortsätta
beredningen och implementering utgå från ett barnrättsperspektiv och vid varje
beslut göra bedömningar av barnets bästa i enlighet med artikel 3 och 12, såväl
på statlig som regional och kommunal nivå, och att dessa omfattar förhållandet
mellan barns rätt till hälsa (artikel 24), barns rätt till liv (artikel 6) och barns rätt till
skydd mot narkotika (artikel 33). 2 Barnombudsmannen ser att utredningens
förslag berör många barn och på olika sätt, både som anhöriga, som personer i
riskzonen och som personer med egen problematik. Vilka olika konsekvenser,
både negativa och positiva, som enskilda förslag kan få för (olika) barn och barns
(olika) rättigheter problematiseras inte i detalj i betänkandet, varför det är
nödvändigt att bedömningar av barnets bästa utvecklas i den fortsatta
beredningen och implementeringen. Detta för att säkerställa att respektive förslag
och bedömning utmynnar i en förändring som är till barnets bästa.
I sammanhanget vill Barnombudsmannen påminna om att en central del i att
bedöma barnets bästa är att barn får komma till tals i frågor som rör dem (artikel
12 i barnkonventionen). I betänkandet redovisas inte barns röster på något tydligt
sätt och det är för Barnombudsmannen oklart på vilket sätt utredningen tagit del
av barns egna erfarenheter, eller varför så inte skett. Barnombudsmannen saknar
detta särskilt i kapitel 7 samt i avsnitt 22.1 där målgruppens behov och
erfarenheter som underlag för analys och förslag presenteras. De vuxna rösterna,
som förtjänstfullt både redovisas och som fått påverka utredningens bedömningar
och förslag, hade kunnat kompletteras med röster från barn som är anhöriga och
barn som har egna erfarenheter av missbruk och beroende. Det är viktigt att i den
fortsatta beredningen inkludera uppgifter från olika barn vars liv påverkas av
narkotika.
Barnombudsmannen efterlyser också ett genomförande av
Samsjuklighetsutredningens 3, samt Utredningen om en sammanhållen god och
nära vård för barn och ungas 4 förslag vilka myndigheten ser som nödvändiga steg
i utvecklingen mot en mer kunskapsbaserad behandling av och stöd till de barn
som drabbas av narkotika.




2
  Detta gäller även eventuella framtida utredningar som skulle rikta sig mot frågor som hur
kriminaliseringen av eget bruk påverkar samhällsutvecklingen eller brottsbekämpningen, samt vidare
utredningar inom området kopplade till straffrätt som lämnats utanför detta betänkande.
3
  Från delar till helhet - Tvångsvården som en del av en sammanhållen och personcentrerad vårdkedja
SOU 2023:5.
4
  Börja med barnen! Sammanhållen god och nära vård för barn och unga SOU 2021:34.

2
14.4 Satsningarna på att stärka strukturen för samverkan om
tidiga insatser bör fortsätta
Barnombudsmannen anser, liksom utredningen, att tidiga samordnade
insatser kan förebygga ogynnsam utveckling hos barn och unga, och delar
utredningens bedömning att regeringen bör verka för att långsiktigt stärka
strukturen för arbetet med tidiga samordnade insatser till barn och unga, på
nationell, regional och lokal nivå genom att bygga vidare på de lärdomar som
framkommit inom ramen för regeringsuppdraget om tidiga samordnade insatser
(TSI). Också barnrättskommittén har uppmanat staterna att investera i
primärvårdsmetoder som underlättar tidig upptäckt och behandling av barns
psykosociala, emotionella och psykiska problem som kan ligga till grund för
exempelvis bruk av narkotika. 5 Barnombudsmannen anser att den aktuella
samverkansstrukturen är en sådan metod som kan stärka alla barns rätt till hälsa,
i enlighet med artikel 24 i barnkonventionen.
Barnombudsmannen vill i sammanhanget påpeka att det är särskilt viktigt att
samhällets förmåga att upptäcka barn som växer upp i våld och försummelse
stärks. Utöver förskolan, som utredningen pekar på som en verksamhetstyp där
samverkan kan stärkas, vill Barnombudsmannen lyfta barnhälso- samt mödravård
som är specialiserad för att ta hand om föräldrar med skadligt bruk eller
beroende.

14.5.1 Föräldrastöd bör göras tillgängligt för fler föräldrar
Barnombudsmannen delar utredningens bedömning att föräldrastöd som syftar till
att främja hälsa och förebygga ohälsa hos barn och unga är viktigt för att
förebygga skadligt bruk eller beroende. Barnombudsmannen delar också
bedömningen att den pågående satsningen för ökat föräldrastöd är positiv och
bör fortsätta långsiktigt för att dels utveckla en jämlik tillgång till stöd i
föräldraskapet för fler föräldrar, dels aktivt verka för att fånga upp de föräldrar
som har störst behov av stödet. Barnombudsmannen anser vidare, liksom
utredningen, att det behöver utvecklas målgruppsanpassade stöd till föräldrar
som har barn med ökad risk för skadligt bruk eller beroende och att stöd i
föräldraskapet ska ingå i det nationella hälsoprogrammet som ska utvecklas för
barn och unga. Också barnrättskommittén har påpekat vikten av föräldrastöd i sin
vägledning och stöd åt konventionsstaterna och andra ansvariga så att de kan
respektera, skydda och förverkliga barns rätt att åtnjuta bästa uppnåeliga hälsa
(artikel 24). 6
Vad gäller utredningens bedömning att föräldraskapsstödjande insatser bör
kompletteras med föräldrastöd som mer specifikt innehåller information till
föräldrar om hur de kan kommunicera om narkotika med sina barn, delar
Barnombudsmannen även den bedömningen men vill påpeka att information
behöver tas fram tillsammans med barn och vara anpassad till olika barns behov,
i enlighet med artikel 12 i barnkonventionen.

14.5.5 Satsningar på att skapa meningsfull fritid och
sysselsättning för barn och unga
Barnombudsmannen delar utredningens bedömning att satsningar på att skapa
meningsfull fritid och sysselsättning för barn och unga kan bidra till

5
  FN:s barnrättskommittés allmänna kommentar nr 15 (2013) om Barnets rätt till bästa uppnåeliga hälsa
(art. 24), CRC/C/GC/15, punkt 38.
6
 FN:s barnrättskommittés allmänna kommentar nr 15 (2013) om Barnets rätt till bästa uppnåeliga hälsa
(art. 24), CRC/C/GC/15, punkt 67.

3
narkotikaförebyggande arbete och att fler kommuner bör integrera ett ANDTS-
förebyggande perspektiv i det lokala föreningslivet. Bedömningen är i enlighet
med barns rätt till skydd mot narkotika (artikel 33) men också artikel 31 7 om
barnets rätt till vila och fritid, till lek och rekreation. Denna rättighet är
grundläggande för barns hälsa och välbefinnande, vilket även barnrättskommittén
framhåller. 8
Barnombudsmannen vill inför den fortsatta beredningen och implementeringen
påminna dels om vikten av att i enlighet med artikel 12 i barnkonventionen
engagera barn och unga i framtagningen av satsningarna och vid kommuners
integrering av ett ANDTS-förebyggande perspektiv i sitt lokala föreningsliv, dels
om behovet av bredd vad gäller utbud av fritidsaktiviteter och sysselsättning.
Barnrättskommittén har påpekat att kunskapen om och värderandet av barns rätt
att ägna sig åt lek och rekreation är otillräckliga. När lek ges erkännande handlar
det vanligtvis om fysiskt aktiva lekar och tävlingsspel (idrott), som värderas högre
än exempelvis fantasier och socialt drama. Kommittén betonar också att det är
särskilt viktigt att ge ett större erkännande åt de former och platser för den lek och
rekreation som föredras av äldre barn. 9

14.5.6 Det behövs förebyggande insatser inom hälso- och
sjukvården riktade till unga
Barnombudsmannen delar utredningens bedömning att personal inom
primärvården i ökad utsträckning bör ha kunskap om narkotika, risk- och
skyddsfaktorer för narkotikaanvändning samt hälsoeffekter för unga, och att
verksamheterna bör i ökad grad införa metoder för tidig upptäckt och tidiga
insatser samt rutiner för hur patienten vid behov kan lotsas vidare. Också
barnrättskommittén har rekommenderat Sverige att skärpa insatserna för att
förhindra och hantera förekomsten av drog-, alkohol- och tobaksanvändning
bland ungdomar, särskilt på skolor, och säkerställa en tidig identifiering och
lämplig remittering av ungdomar i behov av behandling. 10
Elevhälsan och ungdomsmottagningarna är centrala i sammanhanget och det är
viktigt att tillgängligheten till dessa verksamheter förbättras. Barnombudsmannen
har bl.a. i sin årsrapport 2024 lämnat förslag till regeringen som syftar till sådana
förbättringar. 11 Barnombudsmannen påminner om att det är viktigt att barns egna
erfarenheter tillvaratas och används för att utveckla nya, lättillgängliga insatser
närmare barnet.

15.1 Regeringen ska anta ett särskilt program för att förebygga
narkotikaanvändning hos barn och unga; 15.2 Insatser i
programmet för att förebygga narkotikaanvändning hos barn
och unga; 15.3 Länsstyrelserna ska få i uppdrag att stödja
kommunerna i genomförandet av programmet; och 15.4



7
   Konventionsstaterna erkänner barnets rätt till vila och fritid, till lek och rekreation anpassad till barnets
ålder samt rätt att fritt delta i det kulturella och konstnärliga livet”.
8
   FN:s barnrättskommitté, Allmän kommentar nr. 17 (2013) om barnets rätt till vila, fritid, lek och rekreation
samt till det kulturella och konstnärliga livet (art. 31), CRC/C/GC/17, punkt 9.
9
   FN:s barnrättskommitté, Allmän kommentar nr. 17 (2013) om barnets rätt till vila, fritid, lek och rekreation
samt till det kulturella och konstnärliga livet (art. 31), CRC/C/GC/17, punkt 33.
10
   . FN:s kommitté för barnets rättigheter (2023). Sammanfattande slutsatser och rekommendationer om
Sveriges kombinerade sjätte och sjunde periodiska rapport. CRC/C/SWE/CO/6–7, punkt 10.
11
   Barnombudsmannen, Årsrapport 2024, Hur dåligt ska man behöva må egentligen? Samhällets insatser för
att främja barns psykiska hälsa, se bl.a. s. 44–46.

4
Folkhälsomyndigheten ska få i uppdrag att leda och följa upp
genomförandet av programmet på nationell nivå
Barnombudsmannen tillstyrker förslaget 15.1 med hänvisning till barns rätt till
skydd mot narkotika (artikel 33). Förslaget handlar om att regeringen ska anta ett
särskilt program som omfattar en femårsperiod och som kompletterar gällande
ANDTS -strategi, för att förebygga narkotikaanvändning hos barn och unga i
åldrarna 0–25 år. Barnombudsmannen tillstyrker även förslaget om insatser i
15.2. Barnombudsmannen vill betona vikten av att programmet ska innefatta alla
de delar som föreslås i 15.2. Barns rätt till hälsa, som den definieras i artikel 24,
är en vittomfattande rättighet. Den handlar om att barn i rätt tid ska få både
lämplig förebyggande, hälsofrämjande, behandlande och rehabiliterande vård.
Barn har rätt att växa och utveckla sina fulla möjligheter och att leva under
förhållanden som främjar deras hälsa på bästa sätt. Barnrättskommittén menar att
detta ska uppnås med hjälp av program som är inriktade på underliggande
hälsofaktorer. 12 Barnombudsmannen menar att det föreslagna programmet kan
sägas vara i enlighet med barnrättskommitténs tolkning av artikel 24. 13
Vad gäller förslag i 15.3 och 15.4 vill Barnombudsmannen påpeka att barn och
unga bör engageras i framtagningen av det slutgiltiga innehållet i programmet,
samt i både genomförande och uppföljning av programmet. Detta i enlighet med
artikel 12 i barnkonventionen.

16.4 Regeringen bör inrätta en stödlinje för personer med
skadligt bruk eller beroende
Barnombudsmannen välkomnar i princip bedömningen i 16.4. Samtidigt saknar
Barnombudsmannen resonemang om hur en anonym stödlinje kan göras
tillgänglig för barn och unga och vilka särskilda kompetenser som i så fall skulle
krävas. Barnombudsmannen undrar vidare hur den föreslagna linjen skulle
förhålla sig till Bris nationella stödlinje 116 111 som idag är välkänd och
välutnyttjad bland barn. Ska linjen kompletteras med en annan linje? Är det en
bra lösning utifrån barns perspektiv? Om inte, har Bris idag kompetens och
resurser att hantera frågor från barn med skadligt bruk eller beroende?
Barnombudsmannen vill också påpeka att 1177 riktar sig idag i första hand till
vuxna. Barnombudsmannen ser därmed ett behov av kompletterande utredning,
som utgår från barn och ungas behov, kring hur barn med skadligt bruk eller
beroende kan på bästa sätt få information om vård och stöd i enlighet med
utredningens förslag.

16.7 Vård- och stödinsatser för barns och ungas skadliga bruk
eller beroende av narkotika bör förtydligas
Barnombudsmannen delar bedömningen att regionerna bör i ökad grad tydliggöra
hälso- och sjukvårdens ansvar för att behandla barns och ungas skadliga bruk
eller beroende av narkotika. Liksom att särskilt barn- och ungdomspsykiatrin
(BUP) bör ta ökat ansvar för utredning och behandling av barns och ungas
skadliga bruk eller beroende. Barnombudsmannen betonar att det är av vikt att
barn i behov av specialistvård får det. Barnombudsmannen har bl.a. i sin
årsrapport 2024 lämnat förslag till regeringen som syftar till sådana



12
   FN:s barnrättskommittés allmänna kommentar nr 15 (2013) om Barnets rätt till bästa uppnåeliga hälsa
(art. 24), CRC/C/GC/15, punkt 2.
13
   Se även FN:s barnrättskommittés allmänna kommentar nr 20 (2016) om Genomförandet av barnets
rättigheter under ungdomsåren, CRC/C/GC/20, punkt 64.

5
förbättringar. 14 Barnombudsmannen delar även bedömningen att strukturen för
omhändertagandet bör samordnas mellan regioner och kommuner, och att det
bör tydligt specificeras i samverkansöverenskommelser om hur
omhändertagandet ska samordnas och vem som ansvarar för vad.

16.8 Samordningen av vård- och stödverksamheter för barn
och unga ska utökas
Barnombudsmannen delar bedömningen att Samsjuklighetsutredningens förslag,
att vården vid skadligt bruk eller beroende ska ges samordnat med annan
psykiatrisk vård och om ändring i 8 kap. 11 § HSL, bör genomföras. 15
Barnombudsmannen tillstyrker förslaget att det i 8 kap. 11 § HSL ska läggas till
ett andra stycke som anger att vården för barn eller unga som inte fyllt 21 år även
ska organiseras så att den sker samordnat med socialtjänsten om det finns ett
sådant behov. Barnombudsmannen tillstyrker också förslaget om att regeringen
ska ge Socialstyrelsen i uppdrag att ta fram ett kunskapsstöd om metoder och
organisationsformer för samordning av beroendevården med övrig psykiatri och
socialtjänst för barn och unga. Barnombudsmannen delar vidare bedömningen att
regeringen bör utreda möjligheterna till gemensam dokumentation och
informationsdelning i integrerade verksamheter.

16.9 Socialstyrelsen bör få i uppdrag att stödja
ungdomsmottagningarnas arbete för tidig upptäckt och tidiga
insatser
Barnombudsmannen delar bedömningen att regeringen bör överväga att ge
Socialstyrelsen i uppdrag att bidra med ett kunskapsstöd till
ungdomsmottagningarna, om tidig upptäckt och tidiga insatser vid skadligt bruk
eller beroende. Detta för att förtydliga ungdomsmottagningars uppdrag.
Barnombudsmannen anser att det skulle bidra till ökad likvärdighet vad gäller
vården och därmed barns rätt till hälsa (artikel 24). Barnombudsmannen vill
dessutom påpeka att det idag saknas nationella riktlinjer för
ungdomsmottagningar och att behovet bör utredas.

16.10.2 Skadligt bruk eller beroende kan förebyggas genom
tidig identifiering och stöd vid adhd
Barnombudsmannen delar utredningens bedömning att Socialstyrelsen inom
ramen för det nationella hälsoprogrammet för barn och unga, bör utreda hur olika
aktörer ska kunna identifiera och stödja fler individer med adhd. Att detta sker är
en förutsättning för att fler barn med funktionsnedsättning, i enlighet med artikel
23, ska kunna åtnjuta ett fullvärdigt och anständigt liv under förhållanden som
säkerställer värdighet, främjar självförtroende och möjliggör barnets aktiva
deltagande i samhället. Också barnrättskommittén rekommenderar att
konventionsstaterna inrättar system för tidig upptäckt av funktionsnedsättningar
och tidiga insatser som en del av sin hälso- och sjukvård. 16




14
   Barnombudsmannen, Årsrapport 2024, Hur dåligt ska man behöva må egentligen? Samhällets insatser för
att främja barns psykiska hälsa, se bl.a. s. 6.
15
   Se även Barnombudsmannens remissvar på delbetänkandet (SOU 2021:93) Från delar till helhet – En
reform för samordnade, behovsanpassade och personcentrerade insatser till personer med samsjuklighet
16
   FN:s barnrättskommittés allmänna kommentar nr 9 (2006) om Rättigheter för barn med
funktionsnedsättningar, CRC/GC/C/9, punkt 56.

6
19.5.3 Socialtjänsten bör ge information till barn som är
anhöriga och stärka stödet
Barnombudsmannen delar utredningens bedömning att regeringen bör ge den
pågående utredningen Ett stärkt stöd till anhöriga till långvarigt eller allvarligt
sjuka (Dir. 2023:77) i tilläggsdirektiv att överväga om socialtjänstlagen
(2001:453), SoL, ska kompletteras med en bestämmelse om att ett barns behov
av information särskilt ska beaktas om barnets förälder eller någon annan vuxen
som barnet bor varaktigt med 1. har en psykisk störning eller en psykisk
funktionsnedsättning, eller 2. har ett skadligt bruk eller beroende av alkohol, annat
beroendeframkallande medel eller spel om pengar.
Barnombudsmannen anser dock att skrivningen ”barnets förälder eller någon
annan vuxen som barnet bor varaktigt med” i aktuell lagstiftning (både SoL och
LVU) behöver ses över. Barn kan påverkas av t.ex. ett syskons missbruk, vilket
även utredningen påpekar, trots att denne inte alltid varken är vuxen eller bor
varaktigt med barnet. Information, råd och stöd bör alltid ges utifrån barnets
behov. Tilläggsdirektivet till utredningen Ett stärkt stöd till anhöriga till långvarigt
eller allvarligt sjuka bör skrivas med denna utgångspunkt.

21.2.2 Målet för narkotikapolitiken kan behöva förändras
Barnombudsmannen saknar i avsnittet fördjupade resonemang om vilka
konsekvenser det nya målet för narkotikapolitiken skulle kunna få för barn som
påverkas av narkotika antingen genom att vara anhöriga till personer som har ett
skadligt bruk eller beroende, eller genom att själva ha ett skadligt bruk eller
beroende eller utökad risk för att utveckla det. Innan en ändring genomförs,
liksom eventuella följdändringar, behöver noggranna bedömningar av barnets
bästa enligt artikel 3 och 12, omfattande förhållandet mellan barns rätt till hälsa
(artikel 24), barns rätt till liv (artikel 6) och barns rätt till skydd mot narkotika
(artikel 33), göras.

21.3.1 Sprututbytesverksamheter ska få ett bredare syfte och
genom lagförändringar nå fler som injicerar narkotika
Barnombudsmannen tillstyrker förslaget att åldersgränsen för
sprututbytesverksamheten även fortsatt är 18 år. Barnombudsmannen avstyrker
förslaget att även yngre personer än de som är 18 år ska kunna ta del av
verksamheten. Förslaget i denna del är enligt Barnombudsmannen inte en
acceptabel väg utifrån artikel 33 om barns rätt till skydd mot narkotika i
barnkonventionen. Barn som injicerar ska få vård. Det behöver finnas en
beredskap från samhället att upptäcka de barn som är i risk för eller befinner sig i
injicerande missbruk, exempelvis i form av uppsökande arbete. Det är av yttersta
vikt att det finns verklig tillgång till lågtröskelverksamheter där barn som injicerar
får vård, hjälp och stöd omedelbart och att frågan om akut omhändertagande då
aktualiseras. Barnombudsmannen befarar att tillgång till sprututbytesverksamhet
kan ge uttryck för att samhället accepterar att barn injicerar narkotika eller till och
med underlätta fortsatt missbruk. Barnombudsmannen saknar en prövning av
barnets bästa i enlighet med artikel 3 och 12 i barnkonventionen i denna del och
menar att skrivningarna utgår i hög utsträckning ifrån vuxna med skadligt bruk
eller beroende.
Barnombudsmannen vill i sammanhanget lyfta att det tycks finnas ett behov av
ökad forskning och kunskap om barn som injicerar, om deras behov samt
utmaningar i vården, och som innefattar barns egna erfarenheter. Barn som
injicerar narkotika är en ytterst utsatt grupp och det borde vara högt prioriterat att

7
utifrån kunskap om målgruppen vidta de åtgärder som möjliggör att målgruppen
får sina särskilda rättigheter som barn uppfyllda.



22.3.2 Statens institutionsstyrelse ska kunna initiera
samordnad individuell plan
Barnombudsmannen tillstyrker förslaget att det i hälso- och sjukvårdslagen (HSL)
och socialtjänstlagen (SoL) ska regleras att en så kallad samordnad individuell
plan (SIP) även ska upprättas om en person vårdas med stöd av lagen
(1988:870) om vård av missbrukare i vissa fall, och om Statens
institutionsstyrelse (SiS) bedömer att det behövs för att personen ska få sina
behov tillgodosedda. Detta förslag bidrar till att säkerställa att barnets behov av
vård och stöd i enlighet med artikel 24 i barnkonventionen tillgodoses över tid.

22.3.9 Det ska tas fram en vägledning för vård och stöd för
unga som misstänks för narkotikabrott
Barnombudsmannen tillstyrker förslaget att Socialstyrelsen och Polismyndigheten
ska få i uppdrag att i samråd med Brottsförebyggande rådet (Brå) och Sveriges
kommuner och regioner (SKR) ta fram en vägledning för hur barn och unga under
21 år som misstänks för narkotikabrott kan erbjudas vård och stöd när det finns
ett sådant behov.
Barnombudsmannen vill påpeka vikten av att barn och unga engageras i
framtagningen av vägledningen, detta i enlighet med artikel 12 i
barnkonventionen.




Barnombudsman Juno Blom har fattat beslutet i detta ärende. Avdelningschefen
Erik Henriksson har varit föredragande. I den slutliga handläggningen har
biträdande avdelningschefen Tove Björnheden samt utredaren Elin Fischer
deltagit.




Juno Blom
Barnombudsman




8
