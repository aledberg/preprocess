                                                                     Yttrande                                     1 (3)
                                                                     Datum                        Diarienummer
                                                                     2024-04-17                   250-2024




                                                                     Socialdepartementet
                                                                     s.remissvar@regeringskansliet.se



                   Yttrande om remiss Narkotikautredningen - Vi kan
                   bättre! Kunskapsbaserad narkotikapolitik med liv
                   och hälsa i fokus
                   Er beteckning: S2024/00085


                   Sammanfattning
                   Länsstyrelsen i Gotlands län stödjer de förslag där myndigheten
                   direkt pekas ut som aktör och som har bäring på de uppdrag som
                   myndigheten har inom det narkotikaförebyggande arbetet.

                   För att uppnå ett likvärdigt förebyggande arbete på lokal nivå enligt
                   remissens förslag, som i förlängningen ska bidra till jämlikhet i hälsa
                   behöver resurser tillföras även det lokala arbetet.

                   För att uppnå ett likvärdigt arbete på regional nivå som bidrar till en
                   god och jämlik folkhälsa är det viktigt att resurserna till
                   länsstyrelserna är jämlikt fördelade enligt fördelningsnyckeln ”24-
                   modellen”. Gotlands län har specifika förutsättningar utifrån antalet
                   folkbokförda i länet och sett i relation till det faktiska invånarantalet
                   som är betydligt större tack vare en omfattande besöksnäring.

                   Länsstyrelsen delar inte förslaget att målet för narkotikapolitiken
                   kan behöva ändras.


                   14.5.3 Förslag: Satsningarna på att begränsa
                   tillgängligheten till narkotika bör fortsätta
                   Länsstyrelsen stödjer förslaget och att det inkluderar att bidra till
                   spridning av metoden Tillsammans mot illegala postförsändelser.

                   Länsstyrelsen stödjer förslaget med hänvisning till att myndigheten
                   redan idag har ett uppdrag enligt förordning 2022:1218 om
                   samordning inom alkohol-, narkotika-, dopnings-, tobaks och
                   spelområdet. Vilket innefattar att vara ett stöd och bidra till
                   genomförandet och uppfyllandet av målen för den nationella
                   politiken inom ANDTS och tillgänglighetsbegränsande åtgärder.

Postadress: 621 85 Visby    Telefon: 010-223 90 00         E-post: gotland@lansstyrelsen.se   Webb: lansstyrelsen.se/gotland
                                         www.lansstyrelsen.se/gotland/personuppgifter
Länsstyrelsen Gotlands län                             Yttrande                             2 (3)
                                                       2024-04-17                250-2024


              15.3 Förslag: länsstyrelserna ska få i uppdrag att
              stödja kommunerna i genomförandet av
              programmet
              Länsstyrelsen stödjer förslaget med hänvisning till att myndigheten
              redan idag har ett uppdrag enligt förordning 2022:1218 om
              samordning inom alkohol-, narkotika-, dopnings-, tobaks och
              spelområdet. vilket innebär att vara ett stöd och bidra till
              genomförandet och uppfyllandet av målen för den nationella
              politiken inom ANDTS. Därmed utgör länsstyrelserna redan idag ett
              stöd för den lokala nivån i det narkotikaförebyggande arbetet på
              olika sätt och inom flera av de insatser som föreslås inom
              programmet.

              Länsstyrelsen delar utredningens beskrivning av det lokala arbetets
              olika förutsättningar i avsnitt 14, och att i de kommuner där det finns
              en lokal samordnare finns också bättre förutsättningar att
              implementera ett sådant program och jobba strukturerat och
              långsiktigt.

              Vi ser en utmaning med att förutsättningarna på lokal nivå ser olika
              ut och möjligheten att genomföra förslagen/insatser och ta emot
              stöd från den regionala nivån. Om mottagare och beredskap saknas
              för att jobba med programmets intentioner så är risken att det får
              motsatt effekt och bidrar till att öka hälsoklyftorna. Dvs de
              kommuner som redan idag har en struktur, resurser och
              långsiktighet i arbetet gynnas av stödet och har goda förutsättningar
              att uppnå det övergripande folkhälsomålet om en god och jämlik
              hälsa i kommunen samtidigt som de kommuner som inte har
              resurser, organisation och struktur därmed inte har förutsättningar
              att verka för en god och jämlik hälsa för befolkningen i kommunen.
              Det är viktigt att det också tillförs ekonomiska resurser för
              genomförandet, även till den lokala nivån.


              21.2.2 Förslag: Målet för narkotikapolitiken kan
              behöva ändras
              Enligt Barnkonventionen har barn rätt att skyddas från olaglig
              användning av narkotika. Barn och unga är även en prioriterad
              målgrupp i ANDTS-strategin. Strategin har ett fokus på
              narkotikaprevention med brottsförebyggande och
              brottsbekämpande insatser som bidrar till att uppnå strategins mål.
              Vi anser att den nuvarande målformuleringen på ett tydligt sätt
Länsstyrelsen Gotlands län                          Yttrande                            3 (3)
                                                    2024-04-17               250-2024

              betonar denna ambition och vikten av ett brett preventivt och
              förebyggande arbete. Länsstyrelsen delar därför inte uppfattningen
              att målet bör ändras.


              De som medverkat i beslutet
              Beslutet har fattats av länsråd AnnaMaria Bergholm Söder med
              Marie-Louise Sehlgård som föredragande.

              Denna handling har godkänts digitalt och saknar därför
              namnunderskrift.
