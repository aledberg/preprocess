                                                                                   1 (2)



Mottagare                                             Datum            Diarienummer
Socialdepartementet                                   2024-03-26       RS240164
s.remissvar@regeringskansliet.se
s.hc@regeringskansliet.se




Region Hallands remissvar gällande SOU 2023:62
(S2024/00085)

Region Halland ställer sig positiv till utredningens syfte att genom
skadereducering, hälsofrämjande och förebyggande insatser minska antalet
dödsfall vid skadligt bruk och beroende. Region Halland lämnar synpunkter
enligt nedan.

Region Hallands synpunkter
Utredningens slutbetänkande innehåller en mängd förslag till Regeringen,
Folkhälsomyndigheten, Socialstyrelsen och andra statliga myndigheter. Region
Halland vill poängtera vikten av att delarna i utredningens förslag hålls
samman mellan de olika myndigheterna så att inte helheten går förlorad.
Utredningen föreslår en ny lag som Region Halland yttrar sig över enligt
följande:
Förslag till lag om hantering av opioidantagonister utanför hälso och
sjukvården.
Region Halland är generellt positiv till lagens syfte att öka tillgängligheten till
naloxon utanför hälso och sjukvården, och att hanteringen sker via rekvisition.
Region Halland anser dock att regionen som ska ha kostnadsansvar för dessa
läkemedel bör kunna ta del av det register som E-hälsomyndigheten enligt
lagförslaget ska ansvara för, samt uppskattning av det förväntade årliga
behovet av doser.




Adress: Region Halland, Box 517, 301 80 Halmstad      E-post: regionen@regionhalland.se
Besöksadress: Södra vägen 9                           Webb: regionhalland.se
Telefon: 035-13 48 00 Fax: 035-13 54 44               Org. Nr: 232100–0015
                                                                              2 (2)



Övriga synpunkter som Region Halland vill framföra.
Ett särskilt program för att förebygga narkotikaanvändning hos barn och unga
föreslås vilket Region Halland välkomnar, men utan att en särskild ”En väg in
för barn och unga med skadligt bruk eller beroende” införs. Det bör
integreras i regionernas ordinarie struktur för hur barn kontaktar den första
eller andra vårdlinjen kopplat till graden av psykisk ohälsa. Vidare föreslås
samordnade vård och stödverksamheter för barn och unga, där Region
Halland inte anser samlokalisering vara nödvändig för att uppnå goda resultat.
Komplexiteten hos målgruppen är stor och vårdens innehåll bör vara
dynamisk utifrån varje enskild individ. Även skolans ansvar bör lyftas fram.
Vård och stöd för anhöriga till personer med skadligt bruk och beroende är
viktigt. Region Halland välkomnar det förslag som Folkhälsomyndigheten har
om inrättande av en nationell stödlinje med tillgängligt kostnadsfritt stöd riktat
till bland annat anhöriga. Däremot anser inte Region Halland att region och
kommuner bör överväga att utveckla egna digitala stöd som föreslås, då det
bör hållas samman och utvecklas nationellt.




 Mikaela Waltersson                             Krister Björkegren
 Regionstyrelsens ordförande                    Regiondirektör
