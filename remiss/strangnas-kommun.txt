                                                             DELEGATIONSBESLUT

Socialkontoret                                                Dnr SN/2024:94 - 032
Individ och familjeomsorgen                                            2024-04-18
                                                                               1/2



Handläggare
Linda Qvarnström
Tel 0152- 292 42




Beslut enligt delegationsordning för Socialnämnden

Remissvar - Narkotikautredningen - Vi kan bättre!
Kunskapsbaserad narkotikapolitik med liv och hälsa i fokus
S2024/00085



Bakgrund

Regeringen beslutade den 24 mars 2022 att uppdra åt en särskild utredare att
föreslå hur en fortsatt restriktiv narkotikapolitik kan kombineras med ett effektivt
narkotikaförebyggande arbete, en god missbruks- och beroendevård som
innehåller insatser för skademinimering samt insatser för att ingen ska dö till följd
av läkemedels- och narkotikaförgiftningar. Syftet med utredningen är att
säkerställa att narkotikapolitiken är förenlig med kraven på evidensbaserad vård,
beprövad erfarenhet och skademinimering, samtidigt begränsade direktiven
utredningsuppdraget till att inte omfatta straffrätt eller ställningstaganden till hur
kriminaliseringen av eget bruk påverkar samhällsutvecklingen eller
brottsbekämpningen.

Utredningen bygger på omfattande nationell och internationell forskning samt
kommunikation med olika brukarorganisationer där det finns människor som
utifrån egna erfarenheter av intensivt droganvändande och beroende har samlat på
sig värdefulla kunskaper. Man har även tagit in kunskaper från olika myndigheter
och organisationer inom välfärdssystemen.

Remissvar

Socialnämnden i Strängnäs kommun ställer sig positiv till de förslag och
bedömningar som utredaren lämnar genom Narkotikautredningens
slutbetänkande. Kommunen är särskilt positiv till att den betonar vikten av att de
förebyggande insatserna som utredningen föreslår genomförs, för att minska
tillgång och användning av narkotika i framtiden.




Strängnäs kommun     Tel 0152-291 00   kommun@strangnas.se          Bankgiro 621-6907

Nygatan 10           Fax 0152-290 00   www.strangnas.se

645 80 Strängnäs
                                                             DELEGATIONSBESLUT

Socialkontoret                                                Dnr SN/2024:94 - 032
Individ och familjeomsorgen                                            2024-04-18
                                                                               2/2


Kommunen ser även positivt på och delar Narkotikautredningens syn på att det
bör kopplas till både samsjuklighetsutredningens slutbetänkande samt till
omställningen till god och nära vård.


Ekonomiska konsekvenser för kommunen
Förslaget i utredningen påvisar inga ökade kostnader för socialnämnden

Beslutsunderlag
Remiss SOU 2023:62

Beslutet skickas till
Regeringskansliet
Socialnämnden



Linda Qvarnström
Verksamhetschef




Strängnäs kommun     Tel 0152-291 00   kommun@strangnas.se         Bankgiro 621-6907

Nygatan 10           Fax 0152-290 00   www.strangnas.se

645 80 Strängnäs
