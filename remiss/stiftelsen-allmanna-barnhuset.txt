                                                                                             Sida 1 av 14



    2024-04-17                                                Socialdepartementet
                                                              1033 Stockholm
                                                              s.remissvar@regeringskansliet.se,
                                                              s.hc@regeringskansliet.se
                                                              Dnr: S2024/00085



    Vi kan bätre! Kunskapsbaserad narko�kapoli�k med liv och hälsa i
    fokus (SOU 2023:62)

    Med utgångspunkt i FN:s konvention om barnets rättigheter (Barnkonventionen) yttrar sig
    Stiftelsen Allmänna Barnhuset över förslagen i betänkandet Vi kan bättre! Kunskapsbaserad
    narkotikapolitik med liv och hälsa i fokus (SOU 2023:62). Vi yttrar oss enbart över de förslag
    som gäller barn.

    Sammanfattning

    Stiftelsen Allmänna Barnhuset är en statlig stiftelse med uppdrag att utveckla och stödja metod-
    och kunskapsutveckling som syftar till att stärka barn och ungdomar i socialt utsatta situationer.
    Barn som anhöriga är ett av Stiftelsen Allmänna Barnhusets prioriterade områden.

    Att vara anhörig som barn kan handla om att förlora en förälder, att leva med en förälder med
    psykisk sjukdom eller någon form av kronisk fysisk sjukdom, riskbruk av alkohol och/eller
    narkotika är en ytterligare faktor. Vår erfarenhet är att dessa barn ofta känner en stor oro och
    ensamhet, de får många gånger inte det omhändertagande och den omsorg de behöver och tar
    ofta ett orimligt stort ansvar i sin familj.

    Stiftelsen Allmänna Barnhuset välkomnar utredningen i vars uppdrag ingår att föreslå hur en
    fortsatt restriktiv narkotikapolitik kan kombineras med ett effektivt narkotikaförebyggande
    arbete, en god missbruks- och beroendevård. Vi fokuserar på de förslag i utredningen som vi
    anser berör barn i störst utsträckning.

    Utredningen kommer med flera bra förslag vad gäller bland annat förebyggande insatser, ökad
    samordning på kommunalnivå, kunskapshöjande insatser, samordnande och tidiga insatser,
    utökat föräldrastöd, stöd för hälsofrämjande och narkotikaförebyggande arbete i skolan,
    meningsfull fritid, stärkt hälso- och sjukvård och socialtjänst.

    Stiftelsen Allmänna Barnhuset anser att det är viktigt att i den fortsatta beredningen av förslagen
    ta särskild hänsyn till barns utsatthet i förhållande till att leva med en förälder med skadligt bruk
    eller beroende, i synnerhet de risker det medför vad gäller omvårdnad, skydd och stöd samt vad
    gäller risken för att själv utveckla ett skadligt bruk/beroende. Det finns en stor ojämlikhet i landet


Stiftelsen Allmänna Barnhuset                                                         Tel: +46 8 679 60 78
Döbelnsgatan 50                                                                        Fax: +468 611 38 41
113 52 Stockholm                                                                 info@allmannabarnhuset.se
Org.nr: 802000-1072                                                               www.allmannabarnhuset.se
                                                                                             Sida 2 av 14



    vad gäller tillgång till stöd för barn som är anhöriga till en förälder med skadligt bruk/beroende.
    Tyvärr är det många barn och unga som faller mellan stolarna och inte blir uppmärksammade
    förrän de utvecklat egna problem. Detta trots att personal inom hälso- och sjukvården har ett
    ansvar att särskilt beakta ett barns behov av information, råd och stöd när de är anhöriga till
    någon med skadligt bruk/beroende enligt hälso- och sjukvårdslagen (HSL) 5 kap 7§.

    I förhållande till barn fokuserar utredningen till största del på eget bruk hos barn och unga och
    insatser för att motverka detta, vilket förstås är en viktig del i det narkotikaförebyggande arbetet.
    En minst lika viktig del är emellertid att se till att barn som är anhöriga till en förälder med
    skadligt bruk eller beroende får sina rättigheter tillgodosedda här och nu vad gäller information,
    råd och stöd. De förslag som utredningen lägger räcker inte. Insatser för barn som är anhöriga
    måste få ta större plats i det narkotikaförebyggande arbetet, frågan hänger tydligt ihop med eget
    bruk hos barn och unga. Stiftelsen Allmänna Barnhuset ser att det finns stora brister bland annat
    saknas förslag på åtgärder för att öka kunskapen om hur barn påverkas av skadligt
    bruk/beroende hos föräldrar och insatser för att erbjuda barnen stöd tidigt för att motverka att
    de utvecklar eget skadligt bruk/beroende.

    Vi saknar också genomgående civilsamhällets insatser och expertis i utredningens förslag.
    Civilsamhället är en viktig aktör som inte får glömmas bort i arbetet med att förebygga och
    motverka skadligt bruk/beroende.

    Stiftelsen Allmänna Barnhuset saknar också barns och unga så saknar vi deras röster och
    erfarenheter. En avgörande brist är att utredningen varken lyssnat till eller beaktat barns och
    ungas röster och erfarenheter. Vidare anser Stiftelsen Allmänna Barnhuset att det finns behov av
    en nationell anhörigstrategi för barn. I framtagande av en ny anhörigstrategi för barn bör det ingå
    att lyssna till barn och unga utifrån deras erfarenheter och förslag.

    Kommentarer på utredningens förslag

    14.2 Kommunerna bör i ökad grad samordna det förebyggande arbetet mellan olika
    sektorer

      Utredningens bedömning: I samband med att nya regleringar och förtydliganden av
      lagstiftning som rör lokalt förebyggande arbete tillämpas, bör kommunerna prioritera att
      samordna det förebyggande arbetet mellan olika områden, och skapa en stabil struktur för
      detta.
    Stiftelsen Allmänna Barnhuset delar bedömningen.

    Stiftelsen Allmänna Barnhuset vill särskilt betona vikten av ett samordnat förebyggande arbete
    kring barn som på olika sätt befinner sig i utsatthet, däribland barn som har föräldrar med
    skadligt bruk/beroende. För att på sikt kunna förebygga att barnen själva inte utvecklar skadligt
    bruk och beroende är det av yttersta vikt att dessa barn identifieras tidigt och får adekvat stöd och



Stiftelsen Allmänna Barnhuset                                                         Tel: +46 8 679 60 78
Döbelnsgatan 50                                                                        Fax: +468 611 38 41
113 52 Stockholm                                                                 info@allmannabarnhuset.se
Org.nr: 802000-1072                                                               www.allmannabarnhuset.se
                                                                                            Sida 3 av 14



    hjälp. För att nå dit krävs det samverkan i kommunen mellan olika aktörer runt barnet och den
    vuxna, såsom socialtjänst (som möter vuxen och barn och ungdom), förskola, skola. Stiftelsen
    Allmänna Barnhuset ser behov av att utveckla kommuner och regioners samverkan vad gäller till
    exempel mödra-och barnhälsovård och beroendevård.

    14.3 Folkhälsomyndigheten ska få i uppdrag att ta fram kunskapsstöd i syfte att höja
    kvaliteten i förebyggande arbete

      Förslag: Regeringen ska ge Folkhälsomyndigheten i uppdrag att utifrån befintligt kunskapsläge
      utveckla ett målgruppsanpassat kunskapsstöd med kriterier avseende kvalitet i
      narkotikaförebyggande arbete samt genomföra utbildningar om kunskapsstödet på regional
      nivå.
      Bedömning: Statliga myndigheter bör samordna sina vägledningar och kunskapsstöd till
      kommunerna om förebyggande arbete, särskilt avseende narkotikaförebyggande respektive
      brottsförebyggande arbete.
    Stiftelsen Allmänna Barnhuset tillstryker förslaget och delar bedömningen att det finns ett behov
    samordning mellan statliga myndigheter.

    På lång sikt och i den fortsatta beredningen av förslagen anser vi att regeringen kontinuerligt bör
    analysera vidare och belysa samt ge konkreta riktlinjer för ökad samordning för att utjämna
    skillnaderna i stöd för barn som anhöriga.

    Det finns en stor ojämlikhet i landets kommuner när det gäller tillgång till stöd för barn som har
    en förälder med skadligt bruk/beroende. Hälso- och sjukvården har en lagstadgad skyldighet att
    särskilt beakta dessa barns behov av information, råd och stöd, tyvärr saknas det ofta både
    strukturer och resurser för att alla barn ska få denna rättighet tillgodosedd. Utifrån det
    ekonomiska läget i landets regioner idag är vi oroliga för att arbetet med att stötta barn som är
    anhöriga prioriteras lågt, vilket kommer att få allvarliga följder för många barn. Detsamma gäller
    kommunernas arbete där vi ser ett stort behov av ökade resurser och ett mer utåtriktat
    uppsökande arbete till exempel i skolor. Det handlar bland annat om att sprida information om
    vilket stöd kommunen kan erbjuda till barn som har föräldrar med skadligt bruk/beroende, för
    att kunna fånga upp barnen tidigt. Vidare finns ett stort behov av att koppla ett helhetsgrepp på
    det förebyggandearbete som rör barn som anhöriga nationellt så att alla barn oavsett var i landet
    de bor får tillgång till stöd.

    14.4 Satsningarna på att stärka strukturen för samverkan om tidiga insatser bör fortsätta

      Utredningens bedömning: Regeringen bör verka för att långsiktigt stärka strukturen för
      arbetet med tidiga samordnade insatser till barn och unga, på nationell, regional och lokal nivå
      genom att bygga vidare på de lärdomar som framkommit inom ramen för regeringsuppdraget
      om tidiga samordnade insatser (TSI).




Stiftelsen Allmänna Barnhuset                                                        Tel: +46 8 679 60 78
Döbelnsgatan 50                                                                       Fax: +468 611 38 41
113 52 Stockholm                                                                info@allmannabarnhuset.se
Org.nr: 802000-1072                                                              www.allmannabarnhuset.se
                                                                                                Sida 4 av 14



    Stiftelsen Allmänna Barnhuset delar bedömningen att regeringen ska arbeta vidare med att
    långsiktigt stärka strukturen med TSI och vill poängtera vikten av att det avsätts tillräckligt med
    resurser.

    14.5.1 Föräldrastöd bör göras tillgängligt för fler föräldrar
      Utredningens förslag: Föräldrastöd som syftar till att främja hälsa och förebygga ohälsa hos
      barn och unga är viktigt för att förebygga skadligt bruk eller beroende. Den pågående
      satsningen för ökat föräldrastöd är positiv och bör fortsätta långsiktigt. Detta för att dels
      utveckla en jämlik tillgång till stöd i föräldraskapet för fler föräldrar, dels aktivt verka för att
      fånga upp de föräldrar som har störst behov av stödet. Stödet bör kompletteras med
      information om hur föräldrar kan kommunicera om narkotika med sina barn.
    Stiftelsen Allmänna Barnhuset tillstryker förslaget.

    Stiftelsen Allmänna Barnhuset är positiva till fortsatt satsning på ökat föräldrastöd för att främja
    hälsa och förebygga ohälsa hos barn och unga och därigenom förebygga skadligt bruk eller
    beroende samt att stödet kompletteras med information om hur föräldrar kan kommunicera om
    narkotika med sina barn. Som utredningen lyfter fram finns den en stor ärftlighet i skadligt bruk
    och beroende. Stiftelsen Allmänna Barnhuset vill därför lyfta vikten av att informationen inte
    uteslutande fokuserar på narkotika generellt och eventuellt eget bruk hos barnet. Den måste
    också innehålla information om hur barn påverkas av en förälders eventuella skadliga
    bruk/beroende. Barnets rätt till information, råd och stöd för egen del är en minst lika viktig del i
    det långsiktigt narkotikaförebyggande arbetet.

    14.5.2 Skolverket bör få i uppdrag att ta fram stöd för skolans hälsofrämjande och
    narkotikaförebyggande arbete

      Utredningens bedömning: Regeringen bör ge Skolverket i uppdrag att i samverkan med
      Folkhälsomyndigheten ta fram en vägledning för huvudmännen för grund- och
      gymnasieskolor om att upprätta en policy med handlingsplan som ingår i skolans systematiska
      kvalitetsarbete. Policy och handlingsplan bör beskriva skolans kunskapsbaserade
      narkotikaförebyggande arbete och tydliggöra rutiner för samverkan och kunskapsbaserade
      insatser som ska vidtas när en elev använder narkotika. I vägledningen ska ingå information om
      hur ett effektivt narkotikaförebyggande arbete i skolan kan utformas
    Stiftelsen Allmänna Barnhuset delar bedömningen.

    Stiftelsen Allmänna Barnhuset vill särskilt betona att det i vägledningen också ska finnas tydliga
    rutiner för samverkan och kunskapsbaserade insatser när en elev har en förälder med skadligt
    bruk/beroende och att detta också ibland korrelerar med eget bruk. Skolan har en viktig roll som
    skyddsfaktor, siffror från Nationellt kompetenscentrum Anhöriga visade 2014 att 50% av
    eleverna i en undersökning som hade föräldrar med skadligt bruk/beroende gick ut årskurs nio
    med ofullständiga betyg. En viktig del i skolans hälsofrämjande och narkotikaförebyggande arbete
    måste innefatta att öka kunskapen om hur barn påverkas av skadligt bruk/beroende hos föräldrar



Stiftelsen Allmänna Barnhuset                                                            Tel: +46 8 679 60 78
Döbelnsgatan 50                                                                           Fax: +468 611 38 41
113 52 Stockholm                                                                    info@allmannabarnhuset.se
Org.nr: 802000-1072                                                                  www.allmannabarnhuset.se
                                                                                             Sida 5 av 14



    och kunna erbjuda barnen stöd tidigt för att motverka att de utvecklar eget skadligt
    bruk/beroende.



    14.5.5 Satsningar på att skapa meningsfull fritid och sysselsättning för barn och unga

      Utredningens bedömning: Satsningar på att skapa meningsfull fritid och sysselsättning för
      barn och unga kan bidra till narkotikaförebyggande arbete. Fler kommuner bör integrera ett
      ANDTS-förebyggande perspektiv i det lokala föreningslivet.
    Stiftelsen Allmänna Barnhuset delar bedömningen.

    Stiftelsen Allmänna Barnhuset vill betona att vi anser att alla kommuner ska integrera ett brett
    ANDTS-förebyggande perspektiv i det lokala föreningslivet. Att ha en meningsfull fritid med
    vuxna förebilder och möjlighet till återhämtning är något som forskning visar kan bygga upp
    barnets resiliens och förmåga att hantera en svår livssituation. Vi anser att ledare och
    representanter från det lokala föreningslivet ska ha kunskap om ANDTS.

    14.5.6 Det behövs förebyggande insatser inom hälso- och sjukvården riktade till unga

      Utredningens bedömning: Personal inom primärvården bör i ökad utsträckning ha kunskap
      om narkotika, risk- och skyddsfaktorer för narkotikaanvändning samt hälsoeffekter för unga.
      Vidare bör verksamheterna i ökad grad införa metoder för tidig upptäckt och tidiga insatser
      samt rutiner för hur patienten vid behov kan lotsas vidare.
    Stiftelsen Allmänna Barnhuset delar bedömningen.

    Stiftelsen Allmänna Barnhuset vill uppmärksamma att personal inom hälso- och sjukvården har
    ett särskilt ansvar att beakta ett barns behov av information råd och stöd när de är anhöriga till
    någon med skadligt bruk/beroende enligt HSL 5:7. En viktig del i det narkotikaförebyggande
    arbetet är att det också finns metoder för tidig upptäckt och tidiga insatser för dessa barn. I det
    fortsatta arbetet är det angeläget att ta tillvara de modeller och insatser som finns inom ramen för
    MHV och BHV.

    14.5.7 Förebyggande insatser riktade till sårbara grupper och individer kan ge effekt på
    flera olika problem, däribland narkotika

      Utredningens bedömning: Det är angeläget att satsa på förebyggande arbete mot
      identifierade riskgrupper, inklusive utvärdering av de arbetssätt som i dag används i Sverige.
    Stiftelsen Allmänna Barnhuset delar bedömningen.

    Barn som har en förälder med skadligt bruk/beroende är en identifierad riskgrupp som trots att
    både hälso- och sjukvården och socialtjänsten har ett ansvar att erbjuda stöd ofta faller mellan
    stolarna. Många barn får inte den information och det stöd som de har rätt till när de har en


Stiftelsen Allmänna Barnhuset                                                         Tel: +46 8 679 60 78
Döbelnsgatan 50                                                                        Fax: +468 611 38 41
113 52 Stockholm                                                                 info@allmannabarnhuset.se
Org.nr: 802000-1072                                                               www.allmannabarnhuset.se
                                                                                              Sida 6 av 14



    förälder med skadligt bruk/beroende utan de uppmärksammas inte förrän de själva har utvecklat
    egna problem. Stiftelsen Allmänna Barnhuset vill betona vikten av att det avsätts resurser för det
    förebyggande arbetet med barn som är anhöriga tidigt för att kunna förebygga skadligt
    bruk/beroende på lång sikt. Det är också av yttersta vikt att arbetet kontinuerligt utvärderas och
    att barn själva får vara delaktiga i processen både med att ta fram modeller för stöd och att
    utvärdera dessa.

    15.1 Regeringen ska anta ett särskilt program för att förebygga narkotikaanvändning hos
    barn och unga

      Utredningens förslag: Regeringen ska anta ett särskilt program som omfattar en
      femårsperiod och som kompletterar gällande ANDTS1 -strategi, för att förebygga
      narkotikaanvändning hos barn och unga i åldrarna 0–25 år. Programmet ska bidra till att uppnå
      regeringens övergripande mål, och mål 3 i ANDTS-strategin 2021–2025 om att minska antalet
      barn och unga som börjar använda narkotika. Programmet ska också bidra till att senarelägga
      narkotikadebut och att minska skadligt bruk eller beroende hos barn och unga.
      Genomförandet av programmet ska följas upp regelbundet, och nya åtgärder ska vidtas vid
      behov.
    Stiftelsen Allmänna Barnhuset tillstryker förslaget.

    15.2 Insatser i programmet för att förebygga narkotikaanvändning hos barn och unga

      Utredningens förslag: Programmet för att förebygga narkotikaanvändning hos barn och unga
      ska innehålla följande delområden:
      • ökad likvärdighet mellan kommuners förebyggande verksamhet
      • stärkta förutsättningar för ett systematiskt hälsofrämjande och förebyggande arbete
      • tillgängligt föräldrastöd för fler föräldrar
      • fortsatta satsningar på tidiga samordnade insatser
      • fler kontaktytor för att tidigt uppmärksamma narkotikaanvändning hos flickor och unga
      kvinnor
      • information om substanser och deras hälsorisker som grund för det förebyggande arbetet,
      samt information om var man kan söka vård och stöd
      • en tydlig väg in i vård och stöd för skadligt bruk eller beroende av narkotika
      • fler samordnade vård- och stödverksamheter för barn och unga
      • bättre vård och stöd för unga som misstänks för narkotikabrott.
    Stiftelsen Allmänna Barnhuset tillstryker förslaget. Förslagen hade emellertid haft en större tyngd
    och eventuellt formulerats på ett annat sätt eller innehållit andra komponenter om barn och unga
    hade fått vara med och tycka till om innehållet.




Stiftelsen Allmänna Barnhuset                                                         Tel: +46 8 679 60 78
Döbelnsgatan 50                                                                        Fax: +468 611 38 41
113 52 Stockholm                                                                 info@allmannabarnhuset.se
Org.nr: 802000-1072                                                               www.allmannabarnhuset.se
                                                                                            Sida 7 av 14




    15.3 Länsstyrelserna ska få i uppdrag att stödja kommunerna i genomförandet av
    programmet

      Utredningens förslag: Regeringen ska ge länsstyrelserna i uppdrag att, i dialog med andra
      relevanta aktörer, stödja kommunerna i genomförandet av programmet för att förebygga
      narkotikaanvändning hos barn och unga.
    Stiftelsen Allmänna Barnhuset tillstryker förslaget, men anser att även regionerna ska ingå
    tillsammans med civilsamhället samt att regeringen i den fortsatta beredningen ska sträva efter en
    större tydlighet kring varje aktörs uppdrag.

    15.4 Folkhälsomyndigheten ska få i uppdrag att leda och följa upp genomförandet av
    programmet på nationell nivå

      Förslag: Regeringen ska ge Folkhälsomyndigheten i uppdrag, att i dialog med andra relevanta
      aktörer och om möjligt med koppling till befintliga organisatoriska strukturer, leda
      genomförandet på nationell nivå samt följa upp genomförandet av programmet.
    Stiftelsen Allmänna Barnhuset tillstryker förslaget.

    Stiftelsen Allmänna Barnhuset anser att barn och unga ska vara med i genomförande och
    uppföljning av programmet.

    16.4 Regeringen bör inrätta en stödlinje för personer med skadligt bruk eller beroende

      Bedömning: Regeringen bör uppdra till relevant aktör att inrätta en anonym stödlinje i
      enlighet med Folkhälsomyndighetens förslag. Vidare bör regeringen överväga att uppdra åt
      stödlinjen att samordna delar av sitt arbete med arbetet som bedrivs inom 1177 avseende
      skadligt bruk eller beroende, samt att genomföra insatser för att nå personer som i mindre
      utsträckning söker sig till vård och stöd. Regeringen bör också främja och stötta försök att
      testa och utvärdera digital vård för personer som använder narkotika.
    Stiftelsen Allmänna Barnhuset delar bedömningen att det finns ett behov av en anonym stödlinje.
    I verkställandet av stödlinjen kan den beroendelinje som redan finns (Droghjälpen, drivs av
    Beroendecentrum Stockholm på uppdrag av Region Stockholm men är tillgänglig för personer i
    hela landet) eventuellt få ett större mandat.

    16.5 Vården behöver organiseras så att fler snabbare kan få vård för skadligt bruk eller
    beroende




Stiftelsen Allmänna Barnhuset                                                        Tel: +46 8 679 60 78
Döbelnsgatan 50                                                                       Fax: +468 611 38 41
113 52 Stockholm                                                                info@allmannabarnhuset.se
Org.nr: 802000-1072                                                              www.allmannabarnhuset.se
                                                                                             Sida 8 av 14



      Bedömning: Vårdområdet skadligt bruk eller beroende ingår i omställningen till god och nära
      vård. Primärvårdens roll för basbehandling vid skadligt bruk eller beroende i ett sådant system
      bör förtydligas i statliga och regionala styrdokument.
    Stiftelsen Allmänna Barnhuset delar bedömningen. Vi vill emellertid uttrycka vår oro över de
    långa väntetider som råder inom primärvården idag. Om primärvården ska kunna ta en större roll
    krävs mer resurser bland annat i form av behandlande personal.

    16.7 Vård- och stödinsatser för barns och ungas skadliga bruk eller beroende av narkotika
    bör förtydligas

      Utredningens bedömning: Regionerna bör i ökad grad tydliggöra hälso- och sjukvårdens
      ansvar för att behandla barns och ungas skadliga bruk eller beroende av narkotika. Särskilt
      barn- och ungdomspsykiatrin (BUP) bör ta ökat ansvar för utredning och behandling av barns
      och ungas skadliga bruk eller beroende. Vidare bör strukturen för omhändertagandet
      samordnas mellan regioner och kommuner, och det bör tydligt specificeras i
      samverkansöverenskommelser om hur omhändertagandet ska samordnas och vem som
      ansvarar för vad.
    Stiftelsen Allmänna Barnhuset delar bedömningen. För att BUP ska kunna ta ett ökat ansvar
    måste emellertid de långa köerna till BUP adresseras, bland annat behövs mer resurser i form av
    behandlande personal. Regionerna bör också tydliggöra hälso- och sjukvårdens ansvar för att
    särskilt beakta ett barns behov av information, råd och stöd när en förälder har ett skadligt
    bruk/beroende även inom BUP. Siffror från Nationellt kompetenscentrum anhöriga från 2023
    visade att av de barn och unga som hade kontakt med BUP hade 49% en förälder med skadligt
    bruk/beroende.

    16.8 Samordningen av vård- och stödverksamheter för barn och unga ska utökas

      Utredningens bedömning: Vi bedömer att Samsjuklighetsutredningens förslag, att vården
      vid skadligt bruk eller beroende ska ges samordnat med annan psykiatrisk vård, bör
      genomföras (8 kap. 11 § HSL). Förslag: I 8 kap. 11 § HSL ska ett andra stycke läggas till som
      anger att vården för barn eller unga som inte fyllt 21 år även ska organiseras så att den sker
      samordnat med socialtjänsten om det finns ett sådant behov.
      Förslag: Regeringen ska ge Socialstyrelsen i uppdrag att ta fram ett kunskapsstöd om metoder
      och organisationsformer för samordning av beroendevården med övrig psykiatri och
      socialtjänst för barn och unga. Socialstyrelsen ska få i uppdrag att fördela medel till regioner
      och kommuner i fyra år för att stärka huvudmännens arbete med implementering av förslaget.
      Bedömning: Regeringen bör utreda möjligheterna till gemensam dokumentation och
      informationsdelning i integrerade verksamheter.
    Stiftelsen Allmänna Barnhuset delar bedömningen och tillstryker förslaget.

    Den studie av ungdomar som påbörjat behandling på Maria mottagning (Ungdomar i öppenvård
    2021) som utredningen refererar till pekar på behovet av samordning. Stiftelsen Allmänna



Stiftelsen Allmänna Barnhuset                                                         Tel: +46 8 679 60 78
Döbelnsgatan 50                                                                        Fax: +468 611 38 41
113 52 Stockholm                                                                 info@allmannabarnhuset.se
Org.nr: 802000-1072                                                               www.allmannabarnhuset.se
                                                                                              Sida 9 av 14



    Barnhuset anser emellertid att utredningen inte på ett tillräckligt sätt lyfter den andra slutsatsen av
    studien, nämligen att dessa barn också har svåra uppväxtvillkor. Barn med svåra uppväxtvillkor
    måste lyftas tydligare i den fortsatta beredningen av ärendet, här behövs konkreta förslag och
    åtgärder för att även denna grupp ska ingå i det narkotikaförebyggande arbetet.

    16.9 Socialstyrelsen bör få i uppdrag att stödja ungdomsmottagningarnas arbete för tidig
    upptäckt och tidiga insatser

      Utredningens bedömning: Regeringen bör överväga att ge Socialstyrelsen i uppdrag att bidra
      med ett kunskapsstöd till ungdomsmottagningarna, om tidig upptäckt och tidiga insatser vid
      skadligt bruk eller beroende. Detta för att förtydliga ungdomsmottagningars uppdrag.
    Stiftelsen Allmänna Barnhuset delar bedömningen.

    Vi vill dock betona att det även finns ett behov av ett kunskapsstöd till ungdomsmottagningarna
    om tidig upptäckt och tidiga insatser när en förälder har ett skadligt bruk/beroende.
    Ungdomsmottagningarna har ett stort förtroende bland ungdomar och är en viktig del i det
    förebyggande arbetet.

    16.10.2 Skadligt bruk eller beroende kan förebyggas genom tidig identifiering och stöd
    vid ADHD

      Utredningens bedömning: Socialstyrelsen bör inom ramen för det nationella
      hälsoprogrammet för barn och unga, utreda hur olika aktörer ska kunna identifiera och stödja
      fler individer med ADHD.
    Stiftelsen Allmänna Barnhuset delar till viss del bedömningen.

    Att tidigt identifiera och stödja personer med ADHD är ett område som behöver förbättras i
    Sverige. Vi anser dock att utredningens bedömning behöver utvecklas ytterligare för att inte
    riskera att andra riskfaktorer för att utveckla skadligt bruk/beroende bortses ifrån. ADHD är en
    riskfaktor för att utveckla skadligt bruk/beroende, det är också en diagnos där det finns en
    ärftlighetsaspekt. Risken är att kopplingen till att en förälder också kan ha ett skadligt
    bruk/beroende och den riskfaktor det innebär bortses ifrån om fokus hamnar på att ADHD-
    diagnosen är den enda riskfaktorn när det i själva verket handlar om att flera faktorer kan
    samverka. Vi anser att det framåt i större utsträckning behöver uppmärksamma att symptomen
    för ADHD många gånger kan överlappa med traumasymptom och andra diagnoser. Vi anser att
    detta behöver tydliggöras och lyftas framöver.

    16.10.4 Vården och stödet till särskilt utsatta grupper med skadligt bruk eller beroende
    bör anpassas efter deras behov

      Utredningens bedömning: Regioner och kommuner bör säkerställa att alla, oavsett
      könsidentitet, könsuttryck och sexuell läggning, ges tillgång till vård och stöd av god kvalitet.



Stiftelsen Allmänna Barnhuset                                                          Tel: +46 8 679 60 78
Döbelnsgatan 50                                                                         Fax: +468 611 38 41
113 52 Stockholm                                                                  info@allmannabarnhuset.se
Org.nr: 802000-1072                                                                www.allmannabarnhuset.se
                                                                                             Sida 10 av 14



      Socialstyrelsens pågående uppdrag att inhämta kunskaper om och analysera vården och stödet
      för flickor och kvinnor med skadligt bruk eller beroende kan bidra till nödvändig utveckling
      inom området. Vidare bör ett hbtqi-perspektiv inkluderas.
    Stiftelsen Allmänna Barnhuset delar bedömningen.

    Vi vill betona vikten av att vården och stödet tar i beaktande den ökade våldsutsatthet som
    flickor, kvinnor och hbtq-personer med skadligt bruk/beroende är utsatta för. Det är av stor vikt
    att personal som möter våldsutsatta har kunskap om skadligt bruk/beroende så att personen och
    eventuella barn kan få stöd även utifrån skadligt bruk/beroende.

    19.5.1 Socialtjänstens skyldighet att erbjuda stöd till anhöriga bör tydliggöras

      Utredningens bedömning: I likhet med Samsjuklighetsutredningen bedömer vi att
      socialtjänstlagen (2001:453) bör kompletteras i 5 kap. 10 § för att tydliggöra socialnämndens
      ansvar för stöd till anhöriga till en person med skadligt bruk eller beroende av narkotika.
      Anhöriga till personer med skadligt bruk eller beroende bör omfattas av de regionala
      överenskommelserna inom området skadligt bruk eller beroende.
    Stiftelsen Allmänna Barnhuset delar bedömningen. Vi vill särskilt betona vikten av att barn som
    är anhöriga till personer med skadligt bruk/beroende omfattas av de regionala överenskommelser
    inom området skadligt bruk eller beroende.

    19.5.2 Hälso- och sjukvården bör erbjuda utbildning om sjukdomstillstånd till enskilda
    och deras anhöriga

      Bedömning: Hälso- och sjukvårdens ansvar och möjlighet för att stödja anhöriga inom
      området skadligt bruk eller beroende bör tydliggöras. Regeringen bör ge den pågående
      utredningen Ett stärkt stöd till anhöriga till långvarigt eller allvarligt sjuka (Dir. 2023:77) i
      tilläggsdirektiv att överväga om det är ändamålsenligt och vad de ekonomiska konsekvenserna
      skulle bli av att ändra patientlagen (2014:821) så att hälso- och sjukvården blir skyldig att
      erbjuda utbildning till enskilda och anhöriga om bland annat beroendesjukdomar.
    Stiftelsen Allmänna Barnhuset delar bedömningen.

    Vi anser att hälso- och sjukvårdens ansvar och möjlighet att särskilt beakta ett barns behov av
    information, råd och stöd när de är anhöriga behöver tydliggöras. Det är av yttersta vikt att det
    avsätts resurser för att alla barn ska få denna rätt tillgodosedd. Vidare anser vi att både utbildning
    till enskilda och anhöriga ska innehålla kunskap om hur barn som är anhöriga till personer med
    skadligt bruk/beroende kan påverkas av detta och deras rätt till information, råd och stöd för
    egen del.

    19.5.3. Socialtjänsten bör ge information till barn som är anhöriga och stärka stödet

      Utredningens bedömning: Regeringen bör ge den pågående utredningen Ett stärkt stöd till
      anhöriga till långvarigt eller allvarligt sjuka (Dir. 2023:77) i tilläggsdirektiv att överväga om


Stiftelsen Allmänna Barnhuset                                                          Tel: +46 8 679 60 78
Döbelnsgatan 50                                                                         Fax: +468 611 38 41
113 52 Stockholm                                                                  info@allmannabarnhuset.se
Org.nr: 802000-1072                                                                www.allmannabarnhuset.se
                                                                                           Sida 11 av 14



      Socialtjänstlagen (2001:453), SoL, ska kompletteras med en bestämmelse om att ett barns
      behov av information särskilt ska beaktas om barnets förälder eller någon annan vuxen som
      barnet bor varaktigt med 1. har en psykisk störning eller en psykisk funktionsnedsättning, eller
      2. har ett skadligt bruk eller beroende av alkohol, annat beroendeframkallande medel eller spel
      om pengar
    Stiftelsen Allmänna Barnhuset delar delvis bedömningen.

    Vi anser att SoL ska kompletteras med en sådan bestämmelse. Vi anser emellertid att ett
    uppsökande arbete är nödvändigt för att kunna arbeta förebyggande. Vi vänder oss därmed mot
    utredningens skrivning att komplettera SoL med enbart en bestämmelse som liknar den i HSL
    5:7, vilket skulle innebära att socialtjänsten inte ska bedriva uppsökande verksamhet utan det stöd
    som ges ska enbart gälla barn som har föräldrar som redan får stöd av socialtjänsten.

    Vi kan utifrån olika civilsamhällsorganisationers framförda erfarenheter och möten med barn och
    unga konstatera att alldeles för få barn som är anhöriga till föräldrar med skadligt bruk/beroende
    får stöd eftersom problematiken omgärdas av ett stigma som gör att många vuxna drar sig för att
    söka hjälp. Mörkertalet är stort och utan ett uppsökande arbetet riskerar många barn och unga
    som idag lever i stor utsatthet att bli utan stöd och hjälp.

    19.5.4. Anhörigperspektivet ska stärkas i nationellt strategiskt arbete

      Utredningens förslag: Regeringen ska inkludera anhöriga till personer med skadligt bruk eller
      beroende i den nationella anhörigstrategin samt se över hur anhörigfrågor kan stärkas i olika
      strategier och statsbidrag som riktas till huvudmännen inom områden som god och nära vård,
      psykisk hälsa och suicidprevention och ANDTS-strategin.
    Stiftelsen Allmänna Barnhuset tillstryker förslaget.

    För att få en sammanhållen struktur som ger riktning på insatser och uppföljning anser Stiftelsen
    Allmänna Barnhuset att det finns behov av en nationell anhörigstrategi för barn, utarbetad
    tillsammans med barn och unga utifrån deras önskemål om stöd.

    19.5.5 Det behövs en nationell aktör som driver på arbetet för anhöriga inom området

      Utredningens förslag: Regeringen ska ge Nationellt kompetenscentrum anhöriga (Nka) ett
      särskilt uppdrag att bygga upp kunskap om anhöriga till personer med skadligt bruk eller
      beroende och/eller samsjuklighet.
    Stiftelsen Allmänna Barnhuset tillstryker förslaget och vill särskilt betona vikten av att barn som
    är anhöriga till någon med skadligt bruk eller beroende och/eller samsjuklighet inte glöms bort i
    detta uppdrag.

    19.5.6 Det bör bli lättare för anhöriga att få enklare stöd på telefon eller digitalt




Stiftelsen Allmänna Barnhuset                                                        Tel: +46 8 679 60 78
Döbelnsgatan 50                                                                       Fax: +468 611 38 41
113 52 Stockholm                                                                info@allmannabarnhuset.se
Org.nr: 802000-1072                                                              www.allmannabarnhuset.se
                                                                                              Sida 12 av 14



      Utredningens bedömning: Regeringen bör genomföra Folkhälsomyndighetens förslag om
      att inrätta en nationell stödlinje med kostnadsfritt och tillgängligt rådgivande stöd riktat till
      bland annat anhöriga. Huvudmännen bör också överväga att utveckla digitalt stöd till anhöriga.
    Stiftelsen Allmänna Barnhuset delar bedömningen. Vi vill dock särskilt betona att det redan finns
    en nationell stödlinje för anhöriga, Anhöriglinjen som drivs av Anhörigas Riksförbund som
    Folkhälsomyndigheten bör inhämta kunskap och erfarenheter ifrån när denna nationella stödlinje
    utvecklas och inrättas.

    26.3 Förslag angående framtida skattningar

      Förslag: Regeringen ska komplettera 11 § i förordningen (2021:248) med instruktion för
      Folkhälsomyndigheten på så sätt att det framgår att myndigheten årligen ska skatta
      förekomsten av skadligt bruk eller beroende av narkotika i befolkningen. Bedömning:
      Huvudinriktningen för skattningarna bör vara en modell som bygger på metoden capture-
      recapture, med minst tre datakällor. Skattningarna bör redovisas uppdelat på åldersgrupper,
      kön och när så är möjligt även på regioner.
    Stiftelsen Allmänna Barnhuset tillstryker förslaget.

    Vi vill också lyfta vikten av skattningar angående hur många barn som har en förälder med
    skadligt bruk eller beroende i befolkningen då detta är en viktig faktor för att kunna utveckla och
    lyfta behov inom det stödjande och förebyggande arbetet.

    27.2.1 Socialstyrelsens ansvar för uppföljning, analys och kunskap om stöd, vård och
    skadereducering ska förtydligas

      Förslag: Regeringen ska komplettera 2 § i förordningen (2015:284) med instruktion för
      Socialstyrelsen med följande: Socialstyrelsen har ett samlat ansvar, sektorsansvar, för
      genomförande av de nationella ANDTS-målen (alkohol, narkotika, dopning, tobak och spel
      om pengar) om vård, stöd och skadereducering med anknytning till Socialstyrelsens
      verksamhetsområde. Socialstyrelsen ska inom ramen för detta ansvar följa, analysera och
      rapportera om insatser och utfall i hälso- och sjukvård och socialtjänst avseende skadligt bruk
      eller beroende. Vidare ska myndigheten vara stödjande och pådrivande i förhållande till
      berörda aktörer. Myndigheten kan också initiera forskning av relevans för att kunna utföra sitt
      uppdrag.
     Stiftelsen Allmänna Barnhuset tillstryker förslaget. Det är viktigt Socialstyrelsen följer, analyserar
    och rapporterar om insatser och utfall i hälso- och sjukvård och socialtjänst för barn som är
    anhöriga till någon med skadligt bruk/beroende. Samt att myndigheten har ett samlat ansvar för
    struktur och rutiner för det nationella arbetet med barn som anhöriga. En viktigdel i det
    förebyggande arbetet att det avsätts resurser för forskning och vidare utveckling utifrån
    myndighetens analyser och erfarenheter så att fler barn kan få det stöd de har rätt till.

    27.2.2 Huvudmännen behöver stärkas och samordnas i arbetet med kunskapsstyrning
    inom området skadligt bruk eller beroende


Stiftelsen Allmänna Barnhuset                                                           Tel: +46 8 679 60 78
Döbelnsgatan 50                                                                          Fax: +468 611 38 41
113 52 Stockholm                                                                   info@allmannabarnhuset.se
Org.nr: 802000-1072                                                                 www.allmannabarnhuset.se
                                                                                          Sida 13 av 14



      Förslag: Regeringen ska tydliggöra området stöd, vård och skadereducering vid skadligt bruk
      eller beroende i överenskommelser med Sveriges Kommuner och Regioner (SKR). Det handlar
      framför allt om överenskommelserna Insatser inom området psykisk hälsa och
      suicidprevention, Sammanhållen, jämlik och säker vård (inklusive personcentrerade och
      sammanhållna vårdförlopp och kvalitetsregister). Regeringen ska särskilt i överenskommelsen
      om psykisk hälsa och suicidprevention tydliggöra förväntningar och prioriterade områden samt
      medel för de förbättringsområden i detta betänkande som berör huvudmännens ansvar och
      uppgifter, inte minst de som syftar till att minska dödlighet till följd av läkemedel och
      narkotikaförgiftningar och uppföljning.
     Stiftelsen Allmänna Barnhuset tillstryker förslaget.

    För att ta fram strukturer och rutiner för arbetet med barn som är anhöriga till personer med
    skadligt bruk eller beroende behöver resurser avsättas. Ett prioriterat område bör vara
    huvudmännens ansvar att alla barn som är anhöriga ska ha tillgång till en kontaktperson, den
    funktion som idag ofta kallas för barnombud. För att det ska bli möjligt behöver det avsättas
    resurser som gör det möjligt och för att skapa en likvärdighet över landet.

    Vi vill också uppmärksamma regeringen på att termen barnombud behöver ses över då den
    används på olika sätt och har olika funktioner i olika verksamheter samt att det finns ett förslag
    om att inrätta barnombud genom civilsamhällsorganisationer som bereds inom Regeringskansliet.

    27.3.1 Ett nationellt forskningscentrum för skadligt bruk eller beroende ska inrättas

      Förslag: Regeringen ska uppdra åt Forte att i dialog med andra relevanta myndigheter utreda
      hur ett nationellt forskningscentrum, som en brygga mellan akademisk forskning och praktik,
      kan inrättas för prevention, vård, stöd och skadereducering inom ANDTS-området
     Stiftelsen Allmänna Barnhuset tillstryker förslaget.

    För att kunna utveckla och utvärdera det stödjande, behandlande och förebyggande arbetet inom
    ANDTS- området ser vi ett stort behov av utbyte mellan den akademiska forskningen och
    praktiken. Vi vill särskilt betona vikten av att det i framtiden avsätts medel för forskning kring
    barn som anhöriga, för och med barn och unga.

    27.4.2 Grundutbildningar för yrken som arbetar med personer i skadligt bruk eller
    beroende bör vara kunskapsbaserade

      Utredningens bedömning: Grundutbildningar för socionomer, psykologer, läkare,
      sjuksköterskor, och andra yrkesgrupper, såsom exempelvis polis, som möter personer med
      skadligt bruk eller beroende eller deras anhöriga, bör förmedla grundläggande kunskap om hur
      förebyggande, stödjande, behandlande och skadereducerande arbete vid skadligt bruk eller
      beroende och samsjuklighet bör bedrivas, liksom få kunskap om innebörden och
      konsekvenserna av sådana tillstånd.




Stiftelsen Allmänna Barnhuset                                                       Tel: +46 8 679 60 78
Döbelnsgatan 50                                                                      Fax: +468 611 38 41
113 52 Stockholm                                                               info@allmannabarnhuset.se
Org.nr: 802000-1072                                                             www.allmannabarnhuset.se
                                                                                              Sida 14 av 14



    Stiftelsen Allmänna Barnhuset delar bedömningen, men saknar några yrkesgrupper såsom
    förskolelärare och lärare i alla skolformer i uppräckningen av professioner.

    Vidare anser vi att det är viktigt att dessa grundutbildningar förmedlar kunskap kring hur barn
    kan påverkas av att ha en förälder med skadligt bruk eller beroende, vilka rättigheter barn har när
    de är anhöriga och således också vilka lagstadgade skyldigheter dessa yrkesgrupper har att arbeta
    för att tillgodose dessa rättigheter.

    27.4.4 Socialstyrelsen ska få i uppdrag att utreda behov av kunskapshöjande satsningar
    riktade till hälso- och sjukvård samt socialtjänst

      Förslag: Regeringen ska ge Socialstyrelsen i uppdrag att genomföra en förstudie om behov
      och förutsättningar för kunskapsförstärkning om skadligt bruk eller beroende (inklusive
      läkemedelsberoende) för personal inom olika delar av hälso- och sjukvården, och vid behov
      även socialtjänsten, samt föreslå hur relevanta utbildningar med fokus på fortbildning kan
      utformas.
    Stiftelsen Allmänna Barnhuset tillstryker förslaget, men noterar att denna typ av uppdrag har
    genomförts vid ett flertal tillfällen. För att komma vidare i frågan anser vi att det i uppdraget ska
    ingå förslag på konkreta åtgärder, en plan för genomförande samt uppföljning.



    Ärendet har beretts av Bonnie Friedh och Maj Fagerlund



    Stockholm 2024-04-17




    Anne-Marie Brodén                                          Cecilia Sjölander


    Ordförande                                                 Generalsekreterare




Stiftelsen Allmänna Barnhuset                                                           Tel: +46 8 679 60 78
Döbelnsgatan 50                                                                          Fax: +468 611 38 41
113 52 Stockholm                                                                   info@allmannabarnhuset.se
Org.nr: 802000-1072                                                                 www.allmannabarnhuset.se
