                                                          YTTRANDE
                                                          2024-04-08
                                                          Dnr: 2024/43, 0.0.0




Kommunstyrelseförvaltningen                              Kommunstyrelsen
Anna Jonsson




Yttrande om narkotikautredning
Mora kommun har blivit ombedd att besvara en remiss gällande SOU 2023:62, Vi kan
bättre! Kunskapsbaserad narkotikapolitik med liv och hälsa i fokus. Mora kommun är
positiva till utredningens förslag och bedömningar.
Många av de förslag och bedömningar som tagits fram kopplas till God och nära vård,
Hållbar socialtjänst och Samsjuklighetsutredningen. Mora kommun anser att ett
genomförande av dessa är nödvändigt för att uppnå en evidensbaserad praktik där
förutsättningar för god vård kan genomföras. Det behöver bli en tydlig ansvarsfördelning
mellan kommun och region för att kunna arbeta vidare med de förslag och bedömningar
som Narkotikautredningen framhåller.
I Hållbar socialtjänst och Narkotikautredningen bedöms det att insatserna ska bygga på
vetenskap. Eftersom evidensläget till viss del är oklart inom flera områden är det av stor
vikt att kunskapsstödet utvecklas.
Utredningen visar att det kommer behövas en ambitionshöjning. Utifrån detta är det
viktigt att kommunerna blir kompenserade för ökade kostnader som till
exempel kompetensutveckling och samordnad verksamhetsplanering.
En viktig del i Narkotikautredningen är barn och ungdomars behov. Vi anser att
regionernas ansvar för att behandla barn och ungas skadliga bruk eller beroende av
narkotika behöver förtydligas. Integrerade mottagningar för barn och unga har visat på bra
resultat men detta finns endast i vissa delar av Sverige. För att få likvärdighet krävs
tydlighet i hur detta ska organiseras. Mindre kommuner måste få förutsättningar
att kunna erbjuda likvärdig vård och stöd och medel behöver tillföras.
Att SiS och kriminalvården kan kalla till SIP ställer vi oss bakom. För att underlätta detta
behöver säkra digitala lösningar finnas på plats. Det är viktigt att de som befinner sig inom
SiS och Kriminalvård får den vård och behandling de behöver trots att de är
omhändertagna.
Lågtröskelmottagningar kan bedriva både sprututbyte och läkemedelsassisterad behandling
vid opioidberoende. I glesbygdskommuner är det av vikt att dessa verksamheter
kan vara mobila då det annars finns risk att detta centraliseras och inte
kommer till de som behöver insatsen.

Lågtröskel som perspektiv välkomnas då det idag händer att personer utesluts från
nödvändig vård och stöd då de inte kan uppvisa drogfrihet. Vi behöver förändra våra
arbetssätt för att uppnå ett samhälle med minskade skador av narkotika.
                                                      PROTOKOLLSUTDRAG
                                                      Kommunstyrelsen
                                                      Sammanträdesdatum: 2024-04-09




§ 66                                                    KS 2024/43



Yttrande om narkotikautredning
Beslut
Kommunstyrelsen antar upprättat förslag till yttrande om narkotikautredning.

Deltar ej
Ingvar Niilimaa (MOP) deltar inte i beslutet.

Sammanfattning av ärendet
Regeringen har utrett hur en fortsatt restriktiv narkotikapolitik kan kombineras med
ett effektivt narkotikaförebyggande arbete, en god missbruks- och beroendevård som
innehåller insatser för skademinimering samt insatser för att ingen ska dö till följd av
läkemedels- och narkotikaförgiftningar. Utredningen har också ombetts analysera om
andra yrkesgrupper än hälso- och sjukvårdspersonal ska kunna ge naloxon mot opioid-
överdoser.

Mora kommun är remitterad förslaget och ett förslag till yttrande är framtaget för
kommunstyrelsen att ta ställning till.

Beslutsunderlag
Remissvar, daterat 2024-04-08
Remiss SOU 2023:62

Förslag till beslut
Kommunstyrelsen antar upprättat förslag till yttrande om narkotikautredning.


Sändlista
Socialdepartementet




 Justerandes signatur                           Utdragsbestyrkande
