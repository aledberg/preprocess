                            Svar på remiss                                    1 (1)



                            Datum                       Diarienummer

                            2024-04-09                  HSN/240646
                             Ert Datum                   Er beteckning
                             2024-01-19                  S2024/00085




                           s.remissvar@regeringskansliet.se




Svar på remiss om Narkotikautredningen - Vi kan
bättre! Kunskapsbaserad narkotikapolitik med liv och
hälsa i fokus
Region Värmland har fått tillfälle att lämna svar på rubricerad remiss från
Socialdepartementet och vill lämna följande synpunkter.
Regeringen beslutade den 24 mars 2022 att uppdra åt en särskild
utredare att föreslå hur en fortsatt restriktiv narkotikapolitik kan
kombineras med ett effektivt narkotikaförebyggande arbete, en god
missbruks- och beroendevård som innehåller insatser för skademinimering
samt insatser för att ingen ska dö till följd av läkemedels- och
narkotikaförgiftningar (Dir. 2022:24). Utredningen fick också i uppdrag
att lämna en delredovisning senast den 14 oktober 2022 där utredningen
ombetts analysera om andra yrkesgrupper än hälso- och sjukvårdspersonal,
och i så fall vilka, ska kunna ge naloxon mot opioidöverdoser samt vid
behov lämna författningsförslag för hur det bör regleras.
Utredningen lämnar förslag och bedömningar bland annat gällande att stärka
förutsättningarna för narkotikaförebyggande arbete, ett särskilt program för
att förebygga narkotikaanvändning hos barn och unga, tillgänglig vård och
stöd med god kvalitet, läkemedelsassisterad behandling vid opioidberoende
(LARO) och ett nationellt program för att minska dödsfall till följd av
narkotika- och läkemedelsförgiftningar.


Region Värmland instämmer med och ställer sig bakom utredningens
slutsatser i stort och konstaterar att nedbrytningar i form av nationella
kunskapsstöd kommer att bli nödvändiga för att möjliggöra lokal
prioritering, implementering och stödja nödvändig samverkan mellan
berörda huvudmän.


Hälso- och sjukvårdsnämnden


Daniel Schützer
Ordförande hälso- och sjukvårdsnämnden
