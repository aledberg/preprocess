                                               YTTRANDE                       Vår beteckning
                                                                              KS/2024:34
                                               2024-04-09                     Er beteckning
                                                                              S2024/00085

Kommunstyrelsen


                                               Socialdepartementet
                                               s.remissvar@regeringskansliet.se




                  Remiss – betänkandet Vi kan bättre! Kunskapsbaserad
                  narkotikapolitik med liv och hälsa i fokus (SOU 2023:62)
                  Inledning
                  Västerbotten är ett utpräglat glesbygdslän, med två stora kommuner och
                  övriga 13 kommuner med invånarantal från 12 000 till 2 300 personer,
                  på en mycket stor yta. Som remissinstanser till föreliggande promemoria
                  har Storuman kommun valts ut inför besvarandet av denna remiss, och
                  har landat i några inspel och åsikter.
                  Allmänna reflektioner
                  Avseende den övergripande ansatsen att verka för att narkotikapolitiken
                  bygger på vetenskap och att ansträngningar görs för att minska överdöd-
                  ligheten i narkotikarelaterade dödsfall ställer sig Storuman positiv. Att
                  sprida åtkomst av Naloxen som livräddande vid opioidöverdoser är
                  också mycket angeläget.
                  Utredningen har få lagförslag med påverkan på kommunal nivå, men i
                  stället ett antal rekommendationer. Gällande de rekommendationer som
                  lämnas och som har bäring på socialtjänsten eller det kommunala per-
                  spektivet, vill vi särskilt peka på vikten av att samordna dessa intent-
                  ioner såväl med det arbete som pågår utifrån förslagen i Samsjuklighets-
                  utredningen som delar av förslagen till ny Socialtjänstlag.
                  Väsentligt att lyfta är hur det även i denna utredning tydliggörs att en
                  stor del av vård och behandling även för gruppen med narkotikabero-
                  ende hamnar på socialtjänstens bord och då konkret som höga kostnader
                  för individ-och familjeomsorgen. Vi ställer oss bakom förslagen i Sam-
                  sjuklighetsutredningen som ju ska tydliggöra att ansvaret för all vård och
                  behandling bör tillfalla Regionerna, och att kommunerna i stället ska fo-
                  kusera på kärnuppdraget kring stöd i vardagen, till sysselsättning och bo-
                  ende.
                  En tydlig rekommendation från utredningen som riktas till kommuner
                  och regioner är att prioritera samordningen av det förebyggande arbetet
                  mellan olika områden, och skapa en stabil struktur för detta. Detta är i
                  linje med samsjuklighetsutredningens förslag – men ännu har inte försla-
                  get gått till proposition, vilket vi ser är en viktig signal för att gå till mer

                                        1(6)
STORUMANS KOMMUN                           YTTRANDE

                                           2024-04-09

               praktisk samverkan mellan region och kommuner. Så länge det faktiska
               ansvaret för vård och behandling är delat – tenderar framför allt kommu-
               nerna som i hög utsträckning arbetar med tidiga insatser och behandling,
               att behöva prioritera detta. Vi föreslår att dessa delar arbetas in i propo-
               sitionen kring Samsjuklighetsutredningen för att ge bättre effekt än en
               allmän uppmaning.

               Avsnitt 14 Förslag för narkotikaförebyggande arbete och kommu-
               nernas roll i detta
               När det gäller ökad likvärdighet mellan kommuners förebyggande ar-
               bete:
               - Frågorna kring förebyggande arbete inom narkotikaområdet behöver
               samordnas med den allmänna ansatsen om tidigt och förebyggande ar-
               bete som nya socialtjänstlagen siktar mot.
               - Vi håller helt med om att det finns behov av ett tydligare statligt stöd i
               frågorna.
               - I Västerbotten finns ett gott samarbete inom den regionala stöd- och
               samverkansstrukturen (RSS) – som har utvecklingsledare och goda kun-
               skaper och god kännedom om de lokala förutsättningarna i länet. Gäl-
               lande Länsstyrelsen är en sammantagen uppfattning i länet, tex är det
               inte alltid samma täta kontakt direkt mot kommunal nivå, och i vårt gles-
               bygdslän är den lokala kännedomen viktig. Gällande utbildningssats-
               ningar skulle en mer långsiktig planering behövas, då vi på kommunal
               nivå ofta behöver planera i förväg. Nu lanseras Yrkesresan inom olika
               områden för socialtjänsten. Optimalt är om utbildningssatsningar kan
               samordnas inom Yrkesresan eller som komplement till den, och detta un-
               derlättas och säkras via Yrkesresans regionala genomförande som ålig-
               ger RSS. Gällande utvecklingsprojekt från Länsstyrelsen skulle det vara
               till gagn om det kunde kanaliseras på ett likande sätt som RSS för att
               kunna komma till bästa möjliga nytta.
               I Storumans kommun finns dock uppfattningen att den täta kontakten
               med Länsstyrelsen erbjuder både stöd, utbildning och erfarenhetsutbyte
               löpande under året. Kommuner bjuds in men det kanske är långt ifrån
               alla som deltar och det är ett eget ansvar från kommunernas sida hur
               man väljer att prioritera. Dock skulle kanske en samplanering i god tid
               fånga det värdefulla stödet som Länsstyrelsen erbjuder kommunerna.
               - De delar som lyfter vikten av förebyggande insatser inom skolan stäl-
               ler vi oss tydligt bakom. Socialtjänsten når inte alla barn och de förslag
               som pekar ut vikten av skolans roll är väsentliga.
               - Vi vill särskilt understryka hur utredningen lyfter att ansvar för det
               lokala förebyggande arbetet är en kommunal angelägenhet (14.2, 14.4

                                     2
STORUMANS KOMMUN                           YTTRANDE

                                           2024-04-09

               och 14.5) och att det tydligt görs till en kommunal fråga och inte per
               automatik hamnar på socialtjänstens bord. Därmed är det väsentligt att
               det anges hur och på vilket sätt skolan ska ta sig an dessa delar och vi
               ställer oss bakom förslaget 14.5.2 om att Skolverket ska följa och vägleda
               såväl grund-som gymnasieskolor att upprätta policy och handlingsplaner
               för narkotikaförebyggande arbete i skolan. Sedan behöver naturligtvis
               respektive kommun se till att vara samordnad internt och också att invol-
               vera civilsamhället i såväl det brottsförebyggande som narkotikaförebyg-
               gande arbetet lokalt.
               Avsnitt 15 Program för förebyggande av narkotikaanvändning hos
               unga samt avsnitt 16, Tillgänglig vård och stöd
               Ansatsen i förslaget till det förebyggande programmet är viktigt och väl-
               kommet. Precis som i föregående stycke vill vi lyfta att när utredningen
               fastslår vikten av att förebyggande arbete bedrivs på relevanta kontakty-
               tor för barn och unga – är detta en kommunal fråga som är vidare än en-
               bart gällande socialtjänsten, och där även civilsamhället och föreningsli-
               vet behöver inbegripas för att nå effekt, och där satsningar på lyckad
               skolgång är väsentlig.
               I denna del vill vi särskilt lyfta fram utredningens slutsatser kring att i
               ökad grad tydliggöra ansvaret för regionernas hälso- och sjukvård gäl-
               lande att behandla barns och ungas skadliga bruk eller beroende av nar-
               kotika, såväl inom barn- och ungdomspsykiatrin (utredning och behand-
               ling) som inom primärvård, ungdomsmottagning och elevhälsa och ar-
               beta med skadligt bruk och beroende tydligare. Även detta är i linje med
               slutsatserna i samsjuklighetsutredningen och vi ställer oss helt bakom
               detta.
               Gällande behov av fler samordnade vård-och stödinsatser för barn och
               unga och rekommendation om gemensamma strukturer finns strukturer
               i vår kommun och i vårt län genom arbetet med samverkan inom Hälsa,
               Lärande och Trygghet (HLT). Men, då det inte är givet att hälso-och sjuk-
               vården varken utreder eller behandlar barn med skadligt bruk och bero-
               ende, (i Västerbotten finns ingen ”Mariamottagning” eller liknande) be-
               höver detta tydliggöras lagstiftningsmässigt. Då underlättas ansatsen att
               arbeta tidigare förebyggande, och för att säkra rätt typ av stöd till dessa
               barn och unga genom kedjan.
               Detta ger vid hand att vi ställer oss bakom förslagen i 16.8 att i första
               hand tydliggöra att vård vid skadligt bruk och beroende ska ges samord-
               nad med annan psykiatrisk vård, samt komplettera HSL 8:11 med att
               barn och unga under 21 år som får vård för skadligt bruk och beroende
               också kan få till stånd samordning av insatser med socialtjänsten om ett
               sådant behov finns.



                                     3
STORUMANS KOMMUN                              YTTRANDE

                                              2024-04-09

               Fortsättningsvis följer kommentar ur ett folkhälsoperspektiv på strate-
               gisknivå inom Storumans kommun.
               Strategins nio målbilder är relevanta samt att strategin tar fasta på att ut-
               gångspunkten för Sveriges folkhälsopolitik är ett delat ansvar mellan sta-
               ten, region och kommun.
               ANDTS-arbete är en viktig del av den nationella folkhälsopolitiken, där
               mycket av hälsofrämjande och förebyggande arbete sker lokalt i kommu-
               nerna i samarbete med andra samhällsaktörer som Polis, Tullverket,
               Länsstyrelsen, Region etc.
               Det förebyggande lokala ANDTS arbetet regleras idag genom olika lagar
               och föreskrifter . I och med den nya lagen om kommuners ansvar för det
               brottsförebyggande arbetet så har flertalet kommuner lyft in ANDTS i
               det brottsförebyggande arbetet för att på så sätt jobba med ANDTS frågor
               mer systematiskt. Det finns förhoppning att det förebyggande arbetet
               stärks framförallt det förebyggande arbetet kopplat mot Narkotika.
               Vidare följer två punkter som behövs förstärkas för att betänkandet ska
               kunna leva upp till den nationella ANDTS-målet ”ett samhälle fritt från
               narkotika och dopning, minskade medicinska och sociala skador orsa-
               kade av alkohol och ett minskat tobaksbruk”
               1. Förebyggande arbete.
               Det behövs mer resurser till kommunen för att systematiskt jobba före-
               byggande för att minska tillgången till narkotika.
               Remissen tar upp kommunens ansvar gällande det förebyggande arbetet,
               främst skolan och socialtjänsten men även andra aktörer som kommu-
               nens ANDTS-samordnare och tjänstepersoner som utövar tillsyn. Kom-
               munen kan göra en del av det förebyggande arbetet men detta måste
               stärkas upp och ske i samverkanmed andra samhällsaktörer som Polis,
               Tullverket och Hälso-och Sjukvården.
               Idag är det förebyggande arbete ojämlikt fördelat över landet på grund
               av vilka resurser som kommunen har tillgång till internt men även ex-
               ternt. Det är inte alltid det finns tillgång till lokala poliser eller att social-
               tjänsten inte har rätt kompetens/resurser för att kunna jobba förebyg-
               gande. Strategiskt så har kommunernas ANDTS-samordning minskat
               över tid och idag har flertalet av Sveriges kommuner ingen eller mycket
               lite till att jobba strategiskt och systematiskt med ANDTS-arbete. Detta
               arbete läggs i stället på kommunens socialtjänst och skola med varierat
               resultat.
               2. Vård och stöd
               Det behövs mer resurser till kommunen och den lokala primärvården för
               att systematiskt jobba att erbjuda stöd till personer som vill komma ur

                                       4
STORUMANS KOMMUN                           YTTRANDE

                                           2024-04-09

               sitt missbruk. Detta gäller även anhörigstödet då personer som fastnar i
               ett missbruk oftast har anhöriga som drabbas direkt eller indirekt av in-
               dividens missbruksproblematik.
               Betänkandet tar upp att kommunen tar idag ett stort ansvar gällande
               vårdinsatser kopplat till bruk av narkotika. Detta gäller både direkta kon-
               sekvenser som missbruket orsakar som samtalsstöd, försörjningsstöd
               och det indirekta konsekvenserna som anhörigstöd, hjälp med bostaden
               och/eller boendestöd. Dessa insatser kompletteras även med insatser
               från Hälso-och sjukvården. Bruk av narkotika kan även medför även an-
               nan problematik som utanförskap/arbetslöshet, hemlöshet, ekonomiska
               svårigheter etc.
               Kommunens arbetsmarknadsenhet kan bistå med hjälp att etablera sig
               på arbetsmarknaden då missbruksproblematik kan leda till att man mis-
               ter jobbet eller har svårt att etablera sig
               Idag är vård som erbjuds till personer med missbruksproblematik ojäm-
               likt fördelat över landet på grund av vilka resurser som finns i kommu-
               nen som medborgaren är bosatt i. Många kommuner har idag ingen egen
               öppenvård via socialtjänsten eller en fungerande arbetsmarknadsenhet.
               Detta innebär svårigheter för personer med missbruksproblematik att
               etablera sig på samhället efter/under vårdinsatser samt att återfallsris-
               ken ökar med detta.
               Primärvård, framför allt i glesbygden är på grund av kompetensförsörj-
               ningsproblematik kraftigt underdimensionerad där lösningen på många
               orter är stafettläkare- och/sjuksköterskor. Detta innebär att personer
               med missbruksproblematik får träffa olika personer varje gång personen
               ska träffa sjukvården.
               Har individen behov av psykiatrisk hjälp så finns här även begräsning av
               adekvat vård i glesbygd på grund av kompetensförsörjningsproblematik.
               Sekretessen är också ett hinder mellan psykiatri och hälso- och sjukvår-
               den, vilket påverkar individens återhämtning till samhället.
               På grund av kompetensförsörjningsproblematik så kan patienter med
               missbruksproblematik och ett behov av psykiatrisk vård oftast falla till-
               baka på primärvården, som inte har kompetens/kunskap att hantera
               detta.
               De långa avstånden till specialistvård i glesbygd medför att kommunen
               på orten blir en kompensatorisk åtgärd för saker som vården ska han-
               tera.
               Sammanfattningsvis
               För att röra oss mot den nollvision som regeringen aviserat behövs nat-
               ionella långsiktiga satsningar på ett förebyggande arbete, ett samordnat

                                     5
STORUMANS KOMMUN                          YTTRANDE

                                          2024-04-09

               missbruks- och beroendevård och psykiatri, civilsamhällets insatser och
               breda insatser i form av mottagningar behöver växlas upp. Att kunna
               samverka mellan socialtjänsten och medicinska vården är viktigt för kli-
               entens behandling mot ett socialt och fungerande liv. Men att kunna sam-
               verka är inte alltid så lätt som det verkar. Avståndet för glesbygdskom-
               muner är en oroande barriär om inte några mottagningar finns i Södra
               Lappland.


               Ulrik Dahlgren
               Kommunstyrelsens ordförande


               ______________________________________________________________

               Beslutsinstans:      Kommunstyrelsen 2024-04-09 § 70
               Handläggning:        Socialchef Helena Steen
                                    Folkhälsosamordnare Daniel Burman




                                    6
