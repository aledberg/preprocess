                                                                             Remissyttrande | Sida 1 (2) | 2024-04-17




Diarienummer:       DO 2024/420                                              s.hc@regeringskansliet.se
                                                                             remissvar@regeringskansliet.se




                    Yttrande över Vi kan bättre! Kunskapsbaserad
                    narkotikapolitik med liv och hälsa i fokus (SOU
                    2023:62)
                    Diskrimineringsombudsmannens (DO:s) yttrande är avgränsat till de frågor
                    som berör DO:s uppdrag.


                    Ett synliggjort diskrimineringsperspektiv
                    Utredningen har haft i uppdrag att föreslå hur en fortsatt restriktiv
                    narkotikapolitik kan kombineras med ett effektivt narkotikaförebyggande
                    arbete. Utredningen lägger fram ett stort antal förslag som handlar om att
                    förebygga skadligt bruk av narkotika, ge likvärdig vård och skala upp de
                    skadereducerande insatserna.

                    DO menar att diskrimineringsperspektivet bör synliggöras i den fortsatta
                    beredningen av förslagen. För att skapa likvärdig vård och stöd som når alla
                    är det viktigt att verksamheter som möter personer med ett skadligt bruk av
                    narkotika inte diskriminerar individer, eller skapar ojämlik tillgång till stöd
                    och behandling. Myndigheten för vård och omsorgsanalys har konstaterat
                    att det finns skillnader i insatser från socialtjänsten mellan exempelvis
                    pojkar och flickor eller mellan barn med olika etniska tillhörigheter, trots
                    likartade behov. 1 DO har undersökt frågan ytterligare i en studie. I studien
                    framkommer att socialsekreterares egna föreställningar om kön, ålder,
                    etnisk tillhörighet och funktionsnedsättning kan påverka tillgången till
                    socialtjänstens insatser. 2 Diskriminering kan vara en orsak till att personer
                    inte får, eller söker stöd från samhället.

                    DO vill även understryka vikten av att de informationssatsningar som
                    nämns i betänkandet görs tillgängliga för alla. Det innebär till exempel att

1 Myndigheten för vård och omsorgsanalys. Lika läge för alla? Om omotiverade skillnader
inom den sociala barn- och ungdomsvården. 2018.
2 Diskrimineringsombudsmannen. Skillnader som kan utgöra risk för diskriminering? En
kvalitativ studie om faktorer som påverkar socialsekreterares bedömningar och beslut inom
den sociala barn- och ungdomsvården. 2021.




                  DO | Box 4057 | 169 04 Solna | Besök Råsundavägen 18 | Webbplats do.se | E-post do@do.se
                         Växel 08-120 20 700 | Fax 08-120 20 800 | Organisationsnummer 202100-6073
de behöver tillhandahållas på olika språk och anpassas till olika
funktionsnedsättningar och åldrar. Detta gäller även information om
föräldrastödjande insatser och stöd till anhöriga.

Beslut i detta ärende har fattats av Cecilia Narby efter föredragning av
experten Janna Törneman.

Cecilia Narby
Enhetschef Utvecklings- och analysenheten




                                     2 (2)
