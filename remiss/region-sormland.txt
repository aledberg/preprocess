Handläggare                                                       Datum                      Dokumentnummer

Håkan Wramner                                                                                RS-LED24-0210-2
Välfärd och folkhälsa



Remissvar - betänkande av Narkotikautredningen - Vi
kan bättre! Kunskapsbaserad narkotikapolitik med liv
och hälsa i fokus (SOU 2023:62)

Ert diarienummer: S2024/00085

Region Sörmland har erbjudits möjlighet att yttra sig gällande
Narkotikautredningen - Vi kan bättre! Kunskapsbaserad narkotikapolitik
med liv och hälsa i fokus (SOU 2023:62).

Som helhet så är Region Sörmland positivt inställd till de förslag och
bedömningar som lämnas i slutbetänkande. Regionen ser att förslagen i
utredningen ligger väl i linje med ”Samsjuklighetsutredningens” två
slutbetänkanden (SOU 2023:5, SOU 2021:93), till exempel förslagen kring
sprututbyte. Region Sörmland anser även att utredningen harmoniserar med
de stora dragen i andra större reformarbeten såsom ”En god och nära vård”
(SOU 2019:29, 2020:19, 2021:6) samt arbetet med att förbereda för en ny
socialtjänstlag (SOU 2020:47).

Region Sörmland har utifrån Samsjuklighetsutredningen påbörjat en
översyn och förstudie kring regionens och kommunernas berörda
verksamheter. Och regionen ser att detta utvecklingsarbete även kan
inkludera förslagen i slutbetänkandet för narkotikautredningen. Det är
positivt att utredningen till viss del även lägger förslag som kan vara
gynnsamma om regeringen skulle välja att inte gå vidare med de förslag
som presenterats i Samsjuklighetsutredningen.

Ett nytt mål för narkotikapolitiken om att minska narkotikans
skadeverkningar är positivt. Detta står inte i motsats till målet om ett
samhälle fritt från narkotika, vilket bör kvarstå.

Region Sörmland ser positivt på flera av de förslag som presenteras på
gällande skadereducerande insatser och att det sker som ett led i
omställningen till nära vård. Regionen delar utredningens syn på att detta
bör kopplas till både samsjuklighetsutredningens slutbetänkande samt till
omställningen till god och nära vård. Regionen ser dock att de förslag som
presenteras kommer kräva både tid och resurser för att genomföra. Att öka
primärvårdens roll i en tanke om ”stegvis vård” är bra, men här behöver en
stor resurstillförsel till regionerna göras för att skapa förutsättningar till att
genomföra förslagen. Vilket också utredningens egen konsekvensanalys


Region Sörmland                       Repslagaregatan 19                       611 88 Nyköping
Tel: 0155-24 50 00                    E-post: post@regionsormland.se           Org.nr: 232100 - 0032
                                                                                                              SID 1(5)
Handläggare                                                     Datum                    Dokumentnummer

Håkan Wramner                                                                            RS-LED24-0210-2
Välfärd och folkhälsa

visar.

Region Sörmland ställer sig positiv till förslagen om det förebyggande
arbetet. Regionen delar också utredningens syn på att strukturen för arbetet
är ömtålig och ytterligare försvagas av att det finns parallella system för
olika preventionsområden. Här krävs tydligare och skarpare styrning
nationellt. De nationella strukturerna behöver tydliggöra hur
preventionsarbetet ska bedrivas och vad det bör innehålla.

Region Sörmland ser även positivt på att tydligare samordna de olika
preventionsområdena för att stärka strukturen, vilket med fördel kan ske i
länsövergripande samverkan där både kommun och region kan delta. Detta
kan även underlätta för de mindre kommuner som har svårt att avsätta
personal som fullt ut kan arbeta med förebyggande arbete. Regionen ser
därför att det är av vikt att medel ges för den ökade samordning förslagen
innebär.

Nedan följer Region Sörmlands synpunkter gällande specifika kapitel i
utredningen.

14.1.2 Länsstyrelserna – ett viktigt stöd i det narkotikaförebyggande arbete
Region Sörmland delar utredningens bedömning och ser att det stöd som
Länsstyrelsen erbjuder är särskilt viktigt för mindre kommuner. Regionen
framhåller därför vikten av kontinuitet i det stöd som Länsstyrelserna
erbjuder och att detta stöd organiseras på bästa sätt för att undvika sårbarhet.

14.2 Kommunerna bör i ökad grad samordna det förebyggande arbetet
mellan olika sektorer
Region Sörmland delar utredningens uppfattning om att det förebyggande
arbetet bör stärkas. Utredningens bedömning att kommunerna i ökad grad
bör samordna det förebyggande arbetet mellan olika sektorer är positivt.

14.3 Folkhälsomyndigheten ska få i uppdrag att ta fram kunskapsstöd i syfte
att höja kvaliteten i förebyggande arbete
Region Sörmland anser att utredningens bedömning och förslag bör avse att
skapa både det hur och vad som efterfrågas ovan samt att det kan öka
likvärdigheten i vad som görs i kommunernas förebyggande verksamhet.
Om dessa förslag genomförs samtidigt med förslag 14.4 som syftar till att
stärka strukturen för tidiga samordnade insatser så ser Region Sörmland
positivt på dessa förslag och även hur dessa kan stärka
samverkansstrukturen mellan regioner och kommuner på flera områden.




Region Sörmland                     Repslagaregatan 19                     611 88 Nyköping
Tel: 0155-24 50 00                  E-post: post@regionsormland.se         Org.nr: 232100 - 0032
                                                                                                          SID 2(5)
Handläggare                                                     Datum                   Dokumentnummer

Håkan Wramner                                                                           RS-LED24-0210-2
Välfärd och folkhälsa

14.4 Satsningarna på att stärka strukturen för samverkan om tidiga insatser
bör fortsätta
Region Sörmland ställer sig positiv till förslaget och framhåller att det bör
genomföras parallellt med förslag 14.3 om att Folkhälsomyndigheten ska få
i uppdrag att ta fram kunskapsstöd i syfte att höja kvaliteten i det
förebyggande arbetet.

15.1 Regeringen ska anta ett särskilt program för att förebygga
narkotikaanvändning hos barn och unga
Region Sörmland ställer sig positiva till att särskilt program föra att
förebygga narkotikaanvändning hos barn och unga tas fram och de förslag
som föreslås i programmet.

16.8 Samordningen av vård- och stödverksamheter för barn och unga ska
utökas
Region Sörmland anser att det är av vikt att medel ges för den ökade
samordningen som förslagen skulle innebära, samt att innan en sådan reform
kan ske så ska Socialstyrelsen enligt förslaget ta fram ett tydligt
kunskapsstöd runt metoder och organisationsformer för att möjliggöra detta
arbete. Implementeringen av ett sådan kunskapsstöd kan med fördel göras
länsövergripande och tillsammans mellan region och länets kommuner.

Implementeringen kan då genomföras samtidigt med de förslag som
Samsjuklighetsutredningen lämnar i sitt slutbetänkande och de medel som
föreslås i utredningen kan adderas till förslagen från
Samsjuklighetsutredningen

Regionen ställer sig positiv till förslaget till omformulering av
sjukvårdslagen för att tydliggöra regionens ansvar och behovet av
samordning med socialtjänsten. Regionen framhåller vikten av att också
säkerställa en fungerande vårdkedja i vården för barn eller unga som inte
fyllt 21 år, så att det inte uppstår ett glapp i vården efter 18 års ålder.

19.5.1 Socialtjänstens skyldighet att erbjuda stöd till anhöriga bör
tydliggöras
Region Sörmland håller med utredningen i bedömningarna i förslag 19.5.1
och 19.5.2 att ansvaret för stöd till anhöriga bör omfattas av de regionala
överenskommelserna avseende skadligt bruk och beroende. Detta bör öka
förutsättningarna för god tillgänglighet, likvärdighet samt god kvalitet. Hur
detta stöd ska se ut kan med fördel, enligt förslag 19.5.4, inkluderas i den
nationella anhörigstrategin och förstärkas i de riktade stöd som ges till
huvudmännen.



Region Sörmland                     Repslagaregatan 19                    611 88 Nyköping
Tel: 0155-24 50 00                  E-post: post@regionsormland.se        Org.nr: 232100 - 0032
                                                                                                         SID 3(5)
Handläggare                                                     Datum                     Dokumentnummer

Håkan Wramner                                                                             RS-LED24-0210-2
Välfärd och folkhälsa

19.5.2 Hälso- och sjukvården bör erbjuda utbildning om sjukdomstillstånd till
enskilda och deras anhöriga
Region Sörmland ställer sig positiv till att ansvaret för stöd till anhöriga bör
omfattas av de regionala överenskommelserna avseende skadligt bruk och
beroende.

20 Hantering av naloxon och andra opioidantagonister utanför hälso- och
sjukvården
Region Sörmland stödjer förslagen om hantering av naloxon och andra
opioidantagonister utanför hälso- och sjukvården och att återlämningskravet
av sprutor och kanyler tas bort.

21 Förslag om skadereducering och lågtröskelverksamheter
Region Sörmland stödjer förslagen om skadereducerande insatser,
lågtröskelverksamheter och en nationell utveckling av sprututbyte.

21.3.1 Sprututbytesverksamheter ska få ett bredare syfte och genom
lagförändringar nå fler som injicerar narkotika
Region Sörmland stödjer utvecklingen av sprututbyten och att
återlämningskravet av sprutor och kanyler tas bort och ser att detta främjar
vård- och stödinsatser och förebyggande insatser samt bidrar till att förenkla
behandling av hepatit C och förhindra spridning av blodsmitta.

21.2.4 Lågtröskelperspektiv kan förstärkas och omotiverade krav på
drogfrihet ska kartläggas
Region Sörmland stödjer utredningens förslag och ser att det är viktigt att på
nationell nivå klargöra vad omotiverade krav inför insatser innebär. Det är
viktigt med en likvärdighet i hela vårdkedjan oavsett om insatser ges av
kommun eller region. Samverkan mellan kommun och region riskerar
försvåras om de olika huvudmännen gör olika tolkningar kring sådana krav.

22.3.2 Statens institutionsstyrelse ska kunna initiera samordnad individuell
plan
Region Sörmland ställer sig positiv till att Statens institutionsstyrelse (SiS)
ska kunna initiera en samordnad individuell plan (SIP) de
författningsändringar som föreslås för att kunna genomföra detta.

22.3.3 Kriminalvården ska kunna initiera upprättandet av en samordnad
verkställighetsplan
Region Sörmland ställer sig positiv till förslag om att kriminalvården ska
kunna initiera en samordnad verkställighetsplan Regionen ser också att
dessa förslag inte bara kan stärka samverkan i stort mellan de berörda
aktörerna utan även stärka förbättringsarbetet runt SIP i stort enligt förslag
22.3.5.


Region Sörmland                     Repslagaregatan 19                      611 88 Nyköping
Tel: 0155-24 50 00                  E-post: post@regionsormland.se          Org.nr: 232100 - 0032
                                                                                                           SID 4(5)
Handläggare                                               Datum                      Dokumentnummer

Håkan Wramner                                                                        RS-LED24-0210-2
Välfärd och folkhälsa



REGION SÖRMLAND

Christoffer Öqvist                                      Magnus Johansson
Regionstyrelsens ordförande                             Regiondirektör




Region Sörmland               Repslagaregatan 19                       611 88 Nyköping
Tel: 0155-24 50 00            E-post: post@regionsormland.se           Org.nr: 232100 - 0032
                                                                                                      SID 5(5)
