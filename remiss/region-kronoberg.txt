                                                                   Remissyttrande
                                                                 Diarienr: 24HSN64
                                                         Handläggare: Mesut Aslan,
                                                                Datum: 2024-04-10




Regeringskansliet, Socialdepartementet
s.remissvar@regeringskansliet.se
s.hc@regeringskansliet.se




Remissyttrande – av betänkande Narkotikautredningen -
Vi kan bättre! Kunskapsbaserad narkotikapolitik med liv
och hälsa i fokus, SOU 2023:62 (S2024/00085)
Sammanfattning
Region Kronoberg har av Socialdepartementet beretts tillfälle att avge yttrande
över ovanstående remiss.

Region Kronoberg står positivt och instämmer i stort med vad utredningen
föreslår men vill lämna följande synpunkter.

Synpunkter
Region Kronoberg kommer att få bära delar av kostnadsansvaret för dessa
läkemedel. Även om volymen idag är av hanterbar storlek - knappt 20.000 kr totalt
under 2023 – så kommer kostnadsansvaret för den föreslagna beredskapslagringen
att hamna på oss vad gäller kommunala och enskilda verksamheter. Produkten har
tre års hållbarhet och kommer behöva roteras i lager även om den inte använts.
Kostnaden blir ändå hanterbar och statliga myndigheter (ffa polismyndigheten)
verkar få betala för sin egna användning.

Det vore önskvärt att Region Kronoberg fick en garanterad insyn i det register
över anmälda aktörer som EHM skall hålla, och att Region Kronoberg säkerställs
insyn i aktörernas rekvisitionsvolymer för att kunna följa upp verksamheterna
riktat om behov uppkommer (jämför lagen (1996:1157) om läkemedelskommittéer
3-4 §§).

Region Kronoberg instämmer i förslaget (kap 14.2). Instämmer också i utredarens
bedömning att kommunerna bör integrera det brottsförebyggande och
narkotikaförebyggande arbetet och skapa en bra samordnande struktur för detta.

Region Kronoberg instämmer i förslaget (kap 14.3). Instämmer också i den del av
bedömningen att evidensläget är förhållandevis lågt inom det förebyggande
området. Dessutom finns det stora skillnader mellan kommuner och hur det
förebyggande arbetet prioriteras, därför är det högst angeläget att kunskapsläget
förbättras.

Region Kronoberg instämmer i förslaget (kap 14.4). Mycket viktigt för att få
hållbarhet i allt arbete som pågår runt om i landet.


 Postadress                   Besöksadress            Telefon                        E-post
 Region Kronoberg             Nygatan 20              0470-58 80 00 vx               region@kronoberg.se
 351 88 Växjö                 Växjö
                                                                    Remissyttrande
                                                                  Diarienr: 24HSN64
                                                          Handläggare: Mesut Aslan,
                                                                 Datum: 2024-04-10




Region Kronoberg instämmer i förslaget och dess bedömning (kap 14. 5.1). Det
generella föräldrastödet är en mycket viktig metod som behöver utvecklas vidare
och som utredaren säger målgruppsanpassas.

Region Kronoberg instämmer i förslaget (kap 15.2). Mycket viktigt och väsentligt
att utredaren strävar åt en ökad likvärdighet mellan kommuners förebyggande
arbete. Bra att ambitionsnivån höjs på denna punkten då skillnaderna i nuläget är
påtagliga.

Kapitel 16: Tillgänglig vård och stöd med god kvalité. Främst riktat till
primärvården, att basbehandling bör ske här men även återremitterade patienter i
stabil fas.

Här finns också en skrivning om BUP:s roll, att de bör ta ökat ansvar för
utredning och behandling av barn och ungas skadliga bruk eller beroende.

Utredningen anser att Socialstyrelsen ska ta fram ett kunskapsstöd om metoder
och organisationsformer för samordning av beroendevården med övrig psykiatri
och socialtjänst för barn och unga. Samt att regeringen bör utreda möjligheterna
till gemensam dokumentation och informationsdelning i integrerade verksamheter.

Utredningen anser att det finns starka skäl att organisera vården för barn och unga
i form av öppenvårdsverksamheter som uppmärksammar, utreder och erbjuder
vård och stöd för så väl medicinska som sociala problem. Region Kronoberg anser
att det i grunden är en klok tanke men man bör överväga lokala förutsättningar
och patientunderlag för att kunna genomföra detta.



Kapitel 17: Läkemedelsassisterad behandling vid opioidberoende (LARO)

17.3.1. En föreskrift för att bedriva läkemedelsassisterad behandling vid
opioidberoende bör även fortsatt finnas för att främja god, jämlik, tillgänglig och
säker vård. Att LARO är såväl skadereducering, behandling och rehabilitering bör
tydligt framgå av föreskriften.

Detta ställer sig Region Kronoberg positiva till. Samt att det även tydliggör
behovet av sociala och psykosociala behandlingsinnehåll utöver medicinering.

17.3.2. Utredningen anser att fler personer bör få tillgång till LARO samt att
samverkan med andra vårdenheter t.ex. vårdcentraler bör utvecklas, speciellt om
geografiska skäl gör att patienten har långt till LARO-mottagningen. Detta i linje
med god och nära vård.




 Postadress                   Besöksadress             Telefon                        E-post
 Region Kronoberg             Nygatan 20               0470-58 80 00 vx               region@kronoberg.se
 351 88 Växjö                 Växjö
                                                                      Remissyttrande
                                                                    Diarienr: 24HSN64
                                                            Handläggare: Mesut Aslan,
                                                                   Datum: 2024-04-10




Samtycker till detta att patienten startar sin behandling i LARO och har sin
uppföljning där, men att patienten kan gå till sin VC för att få injektionen eller
läkemedel vid stora geografiska avstånd.

17.3.3. Bedömningen att utveckla ett nationellt vårdförlopp med fokus på LARO
ställer Region Kronoberg sig bakom. Tanken med förtydliganden gällande när
olika saker bör ske och inom vilken tid, vilka beredningsformer som passar bäst
samt vilka förutsättningar som behöver vara uppfyllda är av stor vikt att de blir
nationellt lika. Liksom hur vården kan fortsätta oavsett var den påbörjas.

17.3.4. Förslaget om att revidera de nationella riktlinjerna för vård och stöd av
missbruk och beroende, samt kunskapsstödet om LARO och Socialstyrelsens
föreskrifter och allmänna råd om LARO.

Syftet ska vara att tydliggöra även det skadereducerande perspektivet av
behandlingen, samt ge vägledning om differentierade krav på verksamheter vid
behandling beroende på beredningsform, vilka som ska få ordinera behandlingen,
hur uppföljningen kan stärkas och vårdkedjor bättre ska kunna fullföljas.

Utredningen föreslår att Socialstyrelsen bör överväga att utvidga rätten att ordinera
LARO till andra specialister, här nämns infektion och allmänmedicin. Region
Kronoberg anser att det är av största vikt att de i så fall även erbjuder det som
LARO-mottagningarna erbjuder, dvs psykosocial och psykologisk behandling och
att uppföljningen av behandlingen klargörs. Eller menar utredaren att fler ska
kunna ordinera men inte sköta resterande behandling och uppföljning?



Kapitel 20: Hantering av naloxon och andra opioidantagonister utanför hälso-och
sjukvården.

Region Kronobergs synpunkt är att det handlar om att fler grupper utanför
sjukvården behöver få tillgång till naloxon och hur detta kan genomföras. Vilket är
bra.



Kapitel 21: Förslag om skadereducering och lågtröskelverksamhet

Ett av förslagen gäller att LARO och sprututbyte bedrivs som en gemensam
lågtröskelverksamhet.

Men personer som vill/försöker vara drogfria och arbetar för att motstå triggers
för återfall kan påverkas negativt av att vistas i samma väntrum som personer som
är aktiva/påverkade. Region Kronoberg anser att det därför finns stor anledning
att separera dessa verksamheter.



 Postadress                    Besöksadress              Telefon                        E-post
 Region Kronoberg              Nygatan 20                0470-58 80 00 vx               region@kronoberg.se
 351 88 Växjö                  Växjö
                                                                  Remissyttrande
                                                                Diarienr: 24HSN64
                                                        Handläggare: Mesut Aslan,
                                                               Datum: 2024-04-10




Barnrättsperspektiv
Det framgår av remissen att en prövning av barnets bästa har genomförts.




 Postadress                  Besöksadress            Telefon                        E-post
 Region Kronoberg            Nygatan 20              0470-58 80 00 vx               region@kronoberg.se
 351 88 Växjö                Växjö
