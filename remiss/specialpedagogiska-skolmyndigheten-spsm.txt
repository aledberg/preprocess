                                               Yttrande


                                          2024-04-08              1 STY-2024/172


                                          Socialdepartementet
                                          s.remissvar@regeringskansliet.se




Remissvar över betänkandet Vi kan bättre!
Kunskapsbaserad narkotikapolitik med liv och hälsa i
fokus (SOU 2023:62)
(S2024/00085)

Inledning
Specialpedagogiska myndigheten, SPSM, vill inledningsvis lyfta att
personer med funktionsnedsättningar kan vara mer sårbara för skadligt bruk
av narkotika. Det är viktigt att skolan kan arbeta främjande och
förebyggande för att minska risker och förbygga narkotikaanvändningen
bland barn och unga. SPSM vill även poängtera vikten av att olika aktörer
kan ta hänsyn till olika behov som personer med funktionsnedsättning kan
ha, oavsett diagnos, då det är vanligare att personer med
funktionsnedsättningar har en sämre psykisk hälsa.


14.3 Folkhälsomyndigheten ska få i uppdrag att ta fram kunskapsstöd
i syfte att höja kvaliteten i förebyggande arbete
SPSM tillstyrker förslaget och delar bedömningen. Kunskapsstödet kan
behöva uppmärksamma frågor som rör personer med funktionsnedsättning
särskilt, både avseende förebyggande arbete, insatser och stöd.



14.4 Satsningarna på att stärka strukturen för samverkan om tidiga
insatser bör fortsätta
SPSM delar bedömningen.



14.5.2 Skolverket bör få i uppdrag att ta fram stöd för skolans
hälsofrämjande och narkotikaförebyggande arbete
SPSM håller med utredningen om att skolan behöver ha ett kunskapsbaserat
narkotikaförebyggande arbete, men menar att utredningen saknar en analys
om hur detta arbete förhåller sig och kan samordnas med övriga




                                                                               1 (3)
                                                        Yttrande


                                                        2024-04-08                1 STY-2024/172



förebyggande och hälsofrämjande insatser. SPSM anser att om regeringen
ger Skolverket ett uppdrag i linje med vad utredningen föreslår så bör även
Skolverket få i uppdrag att samråda med SPSM, då perspektivet
funktionsnedsättningar är relevant i skolans hälsofrämjande och
narkotikaförebyggande arbete.



14.5.7 Förebyggande insatser riktade till sårbara grupper
och individer kan ge effekt på flera olika problem,
däribland narkotika
SPSM delar bedömningen. Unga med funktionsnedsättning löper en större
risk att hamna i utanförskap och psykisk ohälsa, såsom att hamna i gruppen
unga som varken arbetar eller studerar. 1



14.6 Folkhälsomyndigheten ska få i uppdrag att förmedla kunskap om
narkotika och hälsoeffekter
SPSM tillstyrker förslaget.



16.10.2 Skadligt bruk eller beroende kan förebyggas genom tidig
identifiering och stöd vid adhd
SPSM delar bedömningen.




1
 MUCF, 2020, Ett långvarigt utanförskap – Olika utmaningar för unga som varken arbetar
eller studerar.




                                                                                           2 (3)
                                                Yttrande


                                               2024-04-08               1 STY-2024/172



I detta ärende har Jenny Bergström och Anna Iven Liljekvist varit
sakkunniga. Föredragande har varit Christina Gärdin. I den slutliga
handläggningen har även chefsjuristen Ulrika Ehlin, enhetschefen Nina
Karnehed och sakkunnig Petter Ådahl deltagit.



För Specialpedagogiska skolmyndigheten




Aurora Lindberg
Generaldirektör




                                                                                 3 (3)
