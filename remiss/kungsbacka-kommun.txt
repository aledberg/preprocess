                                                                               YTTRANDE
                                                                           Kommunstyrelsen
     Till                                                                                  Datum
     Socialdepartementet                                                           2024-03-19
                                                                                     Diarienummer
     Ert diarienummer
                                                                               KS-2024-00081
     S2024/00085



Yttrande över Socialdepartementets betänkande Vi kan bättre! Kunskapsbaserad
narkotikapolitik med liv och hälsa i fokus (SOU 2023:62)

Sammanfattande inställning
Kungsbacka kommun ser det som positivt att kombinera en fortsatt restriktiv narkotikapolitik med ett
effektivt förebyggande arbete som baseras på kunskap och samverkan. Vi anser att utredningen
innehåller många goda förslag som kan bidra till att stärka det drogförebyggande arbetet samt förbättra
situationen för personer i behov av stöd och vård, samt för deras anhöriga.

Kommunens inställning i detalj
Det är viktigt att ett utökat fokus på narkotikaförebyggande åtgärder inte sker på bekostnad av andra
områden. Enligt CAN:s Nationella Skolundersökning 2023 har den sjunkande trenden för alkohol stannat
av och nikotinanvändningen bland unga ökar. Förvaltningen vill därför understryka vikten av att även
nikotin bör beaktas i ett narkotikaförebyggande perspektiv.
Likt narkotikautredningens skrivning behövs en tydlighet på nationell nivå och en enad syn hos
beslutsfattare och professionella i synen på värdet av att arbeta med skadereducerande insatser till
individer även när drogfrihet är ouppnåeligt. En omformulering av det nationella målet från ”ett
samhälle fritt från narkotika” till "ett samhälle med minskade skador av narkotika" riskerar att förändra
budskapet och öka narkotikabruket i Sverige. Målformuleringens ursprungliga restriktivitet kan ha en
förebyggande effekt och kan minska risken för en ökad acceptans för narkotikaanvändning.
Länsstyrelsernas centrala roll i att stödja kommunerna i genomförandet av programmet bör tydligt
följas upp för att säkerställa att ett likvärdigt stöd och arbete bedrivs på lokal och regional nivå av
landets olika Länsstyrelser, då det kan se mycket olika ut idag.
Skolverkets roll som aktör gällande ANDTS-förebyggande stöd till skolor bör tydligt formuleras för
att underlätta likvärdig tolkning hos huvudmännen. Resurser för att tillhandahålla relevant och
uppdaterad information via Skolverkets kanaler bör ses över.
För att följa upp arbetet mot narkotikaanvändning inom nöjesmiljöer behöver Folkhälsomyndigheten
anpassa arbetet efter lokal kontext och att erbjuda stöd och resurser även för lokala varianter av
metoden "Krogar mot knark".
I övrigt bör utredningens förslag integreras med andra pågående reformförslag, såsom förslaget om ny
socialtjänstlag, hållbar socialtjänst samt samsjuklighetsutredningen. Detta indikerar vikten av att
betrakta narkotikapolitiken som en del av en bredare samhällsstruktur.
                                                   1 (2)
Kommunstyrelsen                                                                              Kungsbacka kommun
                                                                                              434 81 Kungsbacka
kommun@kungsbacka.se
                                                                                                      Besöksadress
                                                                                           Stadshuset, Storgatan 37
                                                                                            Telefon 0300-83 40 00

                                                                                              www.kungsbacka.se
                              KUNGSBACKA KOMMUN
                                            2 (2)




Kungsbacka kommun




Lisa Andersson
Kommunstyrelsens ordförande

Patrik Johansson
Kommunsekreterare
